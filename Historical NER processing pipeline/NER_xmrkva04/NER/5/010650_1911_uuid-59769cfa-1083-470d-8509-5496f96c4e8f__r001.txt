shromážděni jsme, zajisté každému z nás buší srdce láskou k milé včelce;
i ten, který včelařem není, rád si s námi o včelce porozpráví a pobaví
o té milé včelce, která svými přednostmi každého k sobě vábí. Nemůže-li
kdo včelařiti, aspoň si rád o včelce poslechne, a až přijde čas, sám též
včelařiti začne.
Láska ku včelce a včelařství je všeobecná. Zkoumejte tato česká
jména míst a osad: Brť, Brty, Brtče, Brtev, Brtví, Brtná, Brtnice, Brtva.
Jména tato jsou vzata z včelaření, jež slavní předkové naši s láskou pěsto-
vali, takže i cechy, korouhve a prapory včelařské měli, voskové svíce plály
na oltáři, a sladkým nápojem, českou medovinou, častovali slavní předkové
naši, kdo k nim milou a vzácnou návštěvou zavítal. Pohleďte k vesnickým
chaloupkám, skoro u každé byl stoh úlů, před nímž se včelky hemžily, a
hospodáři i rodině milou zábavou byly. Můžeme říci, že byl dříve skoro
každý včelařem. A tuto lásku ke včelám zdědili jsme i my po slavných
předcích svých. A proč že by nemohl býti i z nás každý včelařem?
Každý, kdo lásku ke včelce má, má býti včelařem a každý, kdo
lásku ke včelce má, může býti včelařem!