mnohá stránka, celkem však to lektura hrůzná
a bezútěšná.
Podobný talentem k romanopiscům jmeno-
vaným, ač invencí jestě slabší a často na pouhé
fotografování předmětu se obmezující jest Robert
Caze, který v knize nadepsané „Mezi námi“
podává čtenářstvu sbírku povídek a kratších
náčrtů. Pan Caze jest pozorovatelem a dává si
na tom záležet tak, že se až úzkostlivě poesii
a všemu, co s ní souvisí, vyhybá.
Plave plným proudem všednosti a libuje si
v tom, líčí události denní docela již nezajímavé
a to dost suše a nezajímavě. Způsob jeho psaní
jest také jednou mezí naturalismu. Nazývá se
fadessa — ta druhá, která sluje špína, bývá přece
zajímavější.