Má zbožňovaná Markétko!
Dnes v sobotu nebudu u Tebe, musím se spo-
kojiti jen vzpomínkami. Má nezdolná touha po
Tobě uzrála v rozhodnutí, že nikdy, po celý ži-
vot neodloučím se již od Tebe. Nepojedu do ci-
ziny, leč s Tebou, nezůstanu však také doma, leč
s Tebou. Vol si, co je ti milejší.
Co zdálo se mi dříve neproveditelné, abychom
jako novomanželé spolu jeli do Ameriky, to po-
kládám nyní za snadné, krásné a prospěšné také
pro Tebe. Tisíce mladých manželů jsou ve vel-
kých městech v povolání a přizpůsobují svůj spo-
lečný život daným poměrům. Proč nemohla bys
mne provázeti?
Anebo druhá eventualita. Zůstanu vůbec doma.
V traktu hostinských pokojů upraví se nám pro-
zatímní byt. Bude sice skrovný, ale anděl v něm
bude přebývati a mně bude rájem. Matince jsem
již řekl, že si přeji svatbu současně s Bělou a
matinka, dobrá, jako vždy, souhlasí, kloní se
však k náhledu, abych tedy raději neodjížděl.
Mé přání znáš.