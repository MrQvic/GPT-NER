číslo 100 i při revisi očkujícímu lékaři
dvě plné diéty byly počítány.
Konečně budiž v petici obsažena prosba, aby-
chom i za očkování v místě (v bydlišti léka-
řově), které dosud zadarmo jsme konati museli,
byli přiměřeným způsobem honorováni a sice tak,
jakož se to děje v Dolních Rakousích, kdež
platí se lékaři za každého očkovance
10 krejcarů.
Petice tato budiž podána co nejdříve
a vztahuje se již k likvidacím, které letos
podány budou; z té příčiny prosím, vyslovíte-li
svůj souhlas s mými návrhy, všecky kolegy, kteří
co očkující lékaři fungují, aby své likvidace dle
mých návrhů sestavili. Trvám, že požadavky tyto
nelze nazvati neskromnými; výslovně podotýkám,
že návrhy moje nikterak další naše kroky
v příčině změny resp. zvýšení tax očko-
vacích nepraejudikují.