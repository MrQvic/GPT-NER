Nejnovější vynálezy a pokroky v za-
řízení zadovek.
Značné účinky dreysovek ve válce Pruska
s Dánskem obrátily na sebe pozornost vojenského
světa a zavdaly příčinu, že tu i tam činěny
byly pokusy se zavedením pušek k nabíjení od zadu. Dálší podnět k těmto zkouškám byly
účinky zadovek v občanské válce severních států amerických s odbojnými státy jižními.
Pravé pobouření způsobilo však mezi vojenskými hodnostáři jednotlivých evropských
států skvělé osvědčení se pruských dreysovek na bojištích českých v nešťastné pro Rakou-
sko sedmidenní válce „Němců s Němci.“ Zadovka dříve byvši v opovržení u mnohých
vojevůdcův po jednou stala se nejvýtečnější a nejhledanější puškou. Zastrašené vlády jaly
se o překot vypisovati konkursy a odměny za nejlepší soustavu zadovek a konati pokusy
s puškami dle rozličných soustav k nabíjení od zadu.
Nyní popíšeme zařízení rozličných nových soustav zadovek, s kterými byly pokusy
v jednotlivých státech činěny, jakož i výsledky, kterých se při tom docílilo.