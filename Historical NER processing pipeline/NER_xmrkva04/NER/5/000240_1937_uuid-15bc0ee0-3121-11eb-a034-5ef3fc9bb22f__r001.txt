7. Plyny této skupiny vyřadují z boje buď přechod-
nou otravou nebo usmrcením, aniž musí vždy předcházet
podráždění organismu. Jsou to látky vesměs prudce je-
dovaté. Působí zhoubně na krev a na centrální nervstvo,
ochrnují činnost plic a srdce.
a) Látky působící na centrální nervstvo:
Kyanovodík je bezbarvá kapalina, páchnoucí po hořkých
mandlích a prudce jedovatá. Bod varu 26.5° C. Plynný
kyanovodík je lehčí než vzduch (0.93), snadno těkavý,
velmi nestálý, jeho jedovatost klesá silně se zředěním, a
proto se neosvědčil v poli. Bylo ho používáno v dělových
granátech.
Bromkyan je látka tuhá, ostře páchnoucí, velmi těkavá,
podobných vlastností jako kyanovodík. Bod varu 61° C. Za
války se rovněž neosvědčil.
b) Látka působící na krev:
Kysličník uhelnatý; nebylo ho ve světové válce použito
jako bojové látky, protože je lehčí než vzduch.
Tvoří se však v značném množství při výbuchu výbušin
a všude tam, kde nastává nedokonalé spalování uhlíka-
tých látek.
Nebezpečná hustota tohoto plynu vzniká zvláště při
střelbě kulometů a děl z nevětraných úkrytů, kde vážně
ohrožuje život.