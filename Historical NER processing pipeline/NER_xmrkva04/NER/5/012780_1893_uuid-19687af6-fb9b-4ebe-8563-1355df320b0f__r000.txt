Zaplať Pánbůh, že zejtra už začíná prosinec,
měsíc tohoto roku poslední, a ne december, měsíc
teprv desátý, jakož bývalo u starých, hloupých Římanů!
Bude alespoň brzy po něm, po tom roku mizerném!
Ej — byl to rok! Samý déšť, že nám na hlavě rostla
houba a po těle rybí šupiny. K tomu pak ještě letos ta
děsná osobní nejistota! Pětadevadesát percent mých
známých se letos oženilo a vdalo, a takového něco pů-
sobí pak zrovna epidemicky — člověk vstane 1ho zdráv
a vesel a 15ho třeba už více nepatří sobě. Věru, kdo ta-
kovou dobu prodělá přece bez pohromy a úrazu, zdvihni
uslzený svůj zrak vděčně k milostivému nebi a modli se,
modli!
Mám ale prosinec i pro jeho přírodní vlastnosti rád.
Krásná je doba májová, kdy den je samý květ, samá
vůně a samý zpěv, ale rovněž krásná je doba prosin
cová, kdy den — vůbec není, kdy sluneční paprsky vy-
padají jako oranžové rampouchy a ve městech o po-
lednách svítí plyn. Krásná je letní noc, kdy nebe je samá
zlatá hvězda, ale rovněž krásná je noc zimní, v níž člověk
místo scházejících hvězd na nebe věsí své hvězdnaté,
zlaté sny. Tak zvláštní je teď noc! Jako je zimní den