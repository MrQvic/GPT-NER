Učitelé veřejných škol národních; pensijní základna.
Předpis článku II, § 5, čís. 541/1919 Sb. z. a n., o započítání 50  místního (činov-
ného) přídavku pro Prahu do pensijní základny civilních státních úředníků, pozbyl
vzhledem na ustanovení § 154 ve spojení s § 214 zákona č. 103/1926 Sb. z. a n. od 1. ledna
r. 1926 platnosti; netvoří tudíž od té doby činovné součást pensijní základny státních
úředníků, kteří odešli do výslužby po 31. prosinci 1925. Vzhledem k tomu, že podle
§ 32 učitelského zákona z 24. června 1926, č. 104 Sb. z. a n., ustanovení platná pro státní
učitele, na něž se vztahuje služební pragmatika učitelská (zákon č. 319/1917 ř. z.), se
uvádějí zásadně v platnost pro učitelstvo obecných a měšťanských škol, platí ustanovení
§ 154 zákona č. 103/26 i pro učitele obecných a měšťanských škol.
(Nález ze dne 14. září 1929, čís. 16.762.)