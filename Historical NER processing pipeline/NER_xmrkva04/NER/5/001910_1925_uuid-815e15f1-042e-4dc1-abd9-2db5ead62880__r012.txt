Mnichovohradišťsko.
Taky zástupce osady! Obce Břehy, Žďár
a Doubrava, jak známo, spojeny jsou v jednu
katastrální obec. Až dosud je obecním staro-
stou příslušník obce žďárské. Je zajisté v zá-
jmu dobré shody občanstva všech tří osad a
odpovídá to též duchu demokracie, jestliže se
ve starostenství všech tří osad jednotlivé o-
sady se svými příslušníky střídají. Nyní na
příklad jeví se mocné hnutí, aby při příštích
obecních volbách stal se obecním starostou
příslušník obce Doubravy. Ve schůzi obec-
ního zastupitelstva ve Žďáře byl učiněn při-
slušný návrh a tu, světe žasni, zrovna zástup-
ce osady doubravské p. K. kategoricky proti
tomu protestoval, řka, že by se v Doubravě
žádný schopný muž pro úřad starostenský
nenalezl. Přirozeně, že tím podceňoval ve-
škeré občanstvo osady, kterou v obecním za-
stupitelstvu zastupuje a sebe tím zajisté také
nikterak nepovznesl. Takový kompliment si
zajisté páni voličové dobře zapamatují.