Rudolf II. oc. Věrní milí! Věděti vám dáváme, že jsou nás jisté zprávy došly, kterak by se
teď opět havéři, hašplíři a jiní dělníci na Horách Kutnách z ponuknutí některých buřičuov beze vší
příčiny proti ouředníkuom našim svévolně pozdvihli a k díluom docházeti nechtěli, a těch že se již
i nemálo rozběhlo: i poněvadž by tudy a tou příčinou hory (kteréž na ten čas z milosti a požehnání
božího v dobrém zpuosobu stojí) snadně k snížení a snad (čehož však pán Buoh rač zachovati) i ku
pádu přijíti mohly, protož aby tomu časně v cestu vkročeno bylo, vám všem i jednomu každému
obzvláštně milostivě poroučeti ráčíme, jestliby se k vám aneb na grunty vaše taková čeládka (poněvadž
snadně po šactvu od jiných rozeznána býti muože) zahodila, abyste ji žádným zpuosobem nepřijímali
a nefedrovali, nýbrž ihned do vězení brali; a když tak kterého míti budete, nám aneb radám našim
komory české o tom oznámili, a od nich odpovědi, což byste s tím každým činiti a jak se při tom
zachovati měli, očekávali. Vědouc že na tom milostivou a jistou vuoli naši císařskou naplníte. Dán
v městě našem Prešpurku ve čtvrtek po neděli misericordias Domini léta oc 78.