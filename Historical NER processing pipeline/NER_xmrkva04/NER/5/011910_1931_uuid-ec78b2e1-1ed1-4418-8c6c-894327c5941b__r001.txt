Státní včelařský kurs pro učitele včelařství
byl od 24.—28. srpna v Židlochovicích. Zúčastnilo se ho 29 včelařů, z nich bylo
učitelů 16, živnostníků 7, úředníků 6. Z Čech byli 3 učitelé, ostatní z Moravy.
Kurs vedl doc. dr. Schönfeld, který pojednal o anatomii včely, fysiologii výživy,
o nemocích a nákazách, ing. Savvin o pitvě a mikroskopii a vedení kmen. knihy.
dr. Peterka: O soustavě nervové, žlázách, dr. Svoboda: O chemii a technologii
medu a vosku. Přednášky doprovázeny projekcí a obrazy. Zhotovovány prepa-
ráty do mikroskopů. Všichni přednášející se starali, aby kursisté nabyli co nejví-
ce vědomostí. — Podrobnější zpráva se uveřejní. Neradi jsme se loučili. Kurs se
nadmíru vydařil.
Jel.