Mortimerovi se hned mulatka Una zalíbila, jakmile ji
spatřil, a on ji svýma pichlavýma očima div neprobodl.
Ale na to si nikdy nepomyslil, že by to mohla býti Berta,
které byl krutou pomstu přísahal a jež se nebála nyní, když
byla přebarvena, k němu se přiblížiti.
Minulo osm dní.
Byl nepříjemný a bouřlivý den. Na atlantickém oceanu
se rozzuřila prudká bouře. Dešť se z oblak jen lil, že ne
bylo ani několik kroků do dálky viděti.
Za této nepohody letěla po hladině atlantického oceanu
malá lodice, která s velkou rychlostí vlny rozrážela. Na obli-
čejích mužstva, které se na této lodici nalézalo, bylo viděti
šílenou odvážlivost.
Toto mužstvo sestávalo ze tří námořníků a jednoho
kormidelníka. Námořníci byli černoši, kdežto kormidelník
byl běloch a prozrazoval pravého námořníka, a sice nejen
tím, že byl jeho obličej silně osmahlý, ale i celým svým
počínáním.
Tento muž byl ještě mlád, ale byl nadpřirozeně vy-
vinutý. Byl vysoké a statné postavy a jeho tmavé jiskřící
oči prozrazovaly příšernou odhodlanost. Pod širokým klo-
boukem měl dlouhé černé vlasy, a jeho počínání bylo nad-
míru jisté.