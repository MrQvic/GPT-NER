rozkošná a mně desetkrát milejší nežli muž ve
svém nynějším stavu duševním.
Prosila tak dojemně, tak přívětivě, tak sr-
dečně, abych zůstal u nich na oběd, že jsem
musel svoliti. Mezi tím strkal Novotný svůj nos
do jakéhosi traktátu.
Nežli jsme se my tři posadili ke stolu, od-
říkal Novotný dlouhatánskou, velebnou modlitbu.
Mám úctu před každým projevováním pobožno-
sti; avšak zde jsem se musel vší mocí přemá-
hati vida někdejšího prostopášníka, muže bolu
světového, který za svých let studentských na
tisíce pěkných kousků natropil, an nyní nad kou-
řící se mísou velebně mystické fráse odříkává. —
Jeho apetit — ačkoliv on sám značně se byl
změnil — zůstal tentýž; to mi dodávalo naděje i
měl jsem za to, že posud není po všem veta.
Ještě před hovězím masem snědl tři mihule a
k masu čtyry okurky. Každé nové mísy — měli
jsme jich devět — chápal se rovnou měrou, k tomu
však nepil než vodu — neboť všeliké kvašené
nápoje byly mu pekla výrobkem, vynalezeným
pouze lidem ku zkáze — také paní nesměla píti
než čistou vodu. Já, jakožto syn tohoto, světa
dostal víno. —