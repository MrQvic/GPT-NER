Podle sdělení čsl. vyslanectví v Římě zabývala se otázkou pře-
ložení mezd svého času již Confederazione Generale dell' Industria
(Ústřední svaz průmyslníků). Výsledek této akce není však znám.
Také informace získané generálním konsulátem v Terstu od
tamních úřadů vyznívají pro zachování nynějšího systému výplat
v sobotu a vyslovují obavu odporu dělnictva proti změně, obavu
před desorganisací práce v den po výplatě následující atd.
Z odpovědi čsl. vyslanectví madridského vychází jasně na jevo,
že otázka přeložení mezd nebyla dosud předmětem úvah — aspoň
se tyto neprojevily na venek. Pravíť se v došlé zprávě, že se „tý-
denní mzda vyplácí španělskému dělnictvu vždy v sobotu a že
o přeložení výplaty na jiný den zde nebylo dosud jednáno“. Za-
mýšlelo se sice před časem zakázati prodej lihovin v sobotu a v ne-
děli, leč realisace této myšlenky se neuskutečnila.
Přímé zprávy z Portugalska nedošly. Dá se však při so-
ciální a kulturní zpřízněnosti států pyrenejského poloostrova souditi,
že i ve způsobu výplat mezd nebude vůči Španělsku rozdílu,