Jestliže průmyslový svět přijme doporučovanou formuli za
svou, můžeme býti jisti, že nastane snadno porozumění mezi kapi-
tálem a prací, mezi kapitálem a službou (t. j. mezi zaměstnavateli a
mezi dělníky, právě tak jako mezi zaměstnavateli a zaměstnanci:
kancelářskými silami, kresliči atd. atd.) a rovněž mezi zaměstnanci
»nadřízenými« a »podřízenými«, t. j. najdeme cestu k takřka trvalé
spokojenosti. A spokojenost znamená počátek štěstí, anebo alespoň
jistého stupně štěstí.
Pokus rozřešiti dnešní průmyslové otázky, kterýmkoliv jiným
způsobem, skončí jen neúspěchem. Snad docílíme částečné úlevy, od-
dálíme katastrofu, avšak nebudeme s to, abychom ji zamezili.
Poznámka: Slovy »nadřízený« a »podřízený« rozumím pouze
rozdíl v postavení a nikoliv v ceně jednotlivce jakožto člověka.
Tento rozdíl je na místě pouze v pracovních hodinách. Rozumná
disciplina, bez které nemůže býti docíleno žádných výsledků, vy-
žaduje však, aby byl tento rozdíl mezi jednotlivými zaměstnanci
v pracovních hodinách skutečně respektován.