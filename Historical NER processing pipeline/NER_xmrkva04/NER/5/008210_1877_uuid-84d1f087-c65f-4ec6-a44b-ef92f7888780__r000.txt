věděl Bedřich, ale byl jsem od bídáka toho od-
tržen a —
„Hrom a peklo, co to jest?“ vzkřikl Jiří
vzchopiv se ze sedadla.
Bedřich též nahlížel z okna a i jemu vydral
se výkřik úžasu.
„Páter Ernst!“
„Johana!“
„Co to pravíš?“ tázali se zároveň oba.
Kočí totiž když dvířka u vozu otevřel, sesa-
dil pomocí Bábinčinou Johanu ještě dosud ve
mdlobách pohříženu. A mezi tím pan páter Ernst
ve zvláštní drožce z jiné přišel strany a pošeptav
Bábince několik slov, ihned dále se ubíral. Kláš-
terní vrata se otevřela a zavřela se opět za Jo-
hanou a Bábinkou.
„Johana!“ zasténal Bedřich, „kam jí to od-
nesli?“
„Flanďák Ernst na tom súčastněn — toť bra-
chu, zlé znamení.
„To že jest flanďák Ernst?“ zoufale zvolal
Bedřich. „Pak ubohá jest ztracena?“ a po těchto
slovech pádil ke dveřím.
„Stůj, blázne! Kam chceš?“
„Do kláštera, bych vysvobodil co se ještě vy
svoboditi dá.“
„Kam's dal rozum? což myslíš, že budeš do
kláštera vpuštěn?“
„Ale oni ji shladí ze světa, jestliže ji nevy-
svobodíme.“