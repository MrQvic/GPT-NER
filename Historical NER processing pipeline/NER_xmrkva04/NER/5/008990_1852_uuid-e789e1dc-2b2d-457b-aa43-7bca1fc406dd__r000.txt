Panna kdy stoudně
Kdesi pokoutně
Řeménky odpnula,
Sandálek vyzula:
Kladla pak nožku
Pod ševce oči.
Aj tu on kožku,
Blaženec! zočí,
Bílou a něžnou,
Jakoby sněžnou,
A v ní se modrá
V žilčiček síti hebounké
Krev její bodrá.
Švec tu hned klekne,
Nožku obekne.
Na konci nožičky
Třpytí se nehtíčky
Hlaťové 2), kulaté,
Lesklé a květnaté:
On se k nim níží,
Tváře v nich zhlíží,
Drží teď v hrsti
Hebounké prsty;
Ruka se třese,
Míru kdy nese
Od prstů k patě
Kolmo kulaté;
Chodidlo hladí,
O kůtko vadí,
Nožku lehounce váží,
A se ní blaží . . .