tec malé Andulky byl zámeckým správcem u hraběte
(
Velínského. Andulka bydlela se svými rodiči v zámku.
Majitel jeho zřídka kdy přijížděl na Velín. Bylť vysokým
důstojníkem u vojska, a tu bylo mu stále dleti ve hlavním městě.
Andulka volně mohla tudy pobíhati v rozsáhlé zahradě,
která nalézala se na zadní straně zámku. Největším potěšením
jí bylo, když s milými rodiči svými mohla sednouti si do
malé útulné besídky, která byla u velikého rybníka, jenž
uprostřed zámecké zahrady se rozkládal. V této besídce
prožili všickni tři nejkrásnější dni ve blažené lásce a radosti.
Andulka zvláště se potěšila, když kázal jí tatínek, aby do
svého malého košíčka neopomenula si dáti několik vařených
bramborů, kousek chleba, vařený hrách nebo nahnilé ovoce.
Radostně tu hopkovala po boku otcově, který měl v kapse
uschovanou malou píšťalku nebo zvoneček.
Když se přiblížili k rybníku, vytáhl tatínek z kapsy
píšťalku a zapískal na ni. Mimo to často také Andulka
zvonila na zvoneček, který jí tatínek byl zapůjčil.