pak rozhodne se o budoucnosti, byť i se smrtí vstou-
piti měl v zápas.
Od východu počalo svitati. Olšovský rozčile-
lením stále bdilý uvítal první světla budícího se
dne s velikou nedočkavostí. Vstal a prohledával
místo. Nedaleko byl svah, za svahem rozkládala
se malá mýtina. — Tu očekával Sonnensteina.
Chodil po zeleném paloučku asi půl hodiny.
Pomalu táhlo na čtvrtou. — Tu zaslechnul šustění
a praskání suchých listů v nedalekém lesíku. Někdo
přicházel. Poznal Sonnensteina. Mlčky se po-
zdravili.
„Jsou právě čtyry hodiny,“ ozval se Son-
nenstein.
„Chcete střílet na první a na druhou ránu,
anebo najednou?“ tázal se Olšovský.
„Na první a na druhou,“ odpověděl pokojně
Sonnenstein.
„Dobře, vy máte první ránu,“ pravil Olšovský
dívaje se na bambitky, jež byl hrabě právě položil
na starý kmen nedaleko ležící.
„Zůstáváte na svém?“ ptal se po chvíli Son-
nenstein.
„Ano.“
„Podejte mi ruku,“ žádal Sonnenstein. „Lituji
kroku, jenžto mne vede na toto místo. Rozmyslete
si to, pane; vy víte, že mne bez toho smrť neujde.
Uvalíte na sebe vinu, ač myslíte, že ste v právu
svém. Já to znám podlé sebe — znám to z Baden-
ských lázní.“