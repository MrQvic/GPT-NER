První myšlenka, jež ubohé dívce hlavou probleskla,
byla: varovat milence před hrozícím nebezpečím. Ale
kde ho najde? Nebyl ji nikdy bydliště své oznámil, ba
vyžádal si na ní, aby nikdy po bydlišti tom nepátrala.
Věděla toliko, že se pří rozchodu s Řipu vždy dával
na stranu severní. Však i to jí dostačovalo. Ač mezi
tím noc nadešla, vyběhla bez rozmyšlení ze zahrádky
a chvátala směrem tím do polí.
Dusný vzduch oznamoval bouři; těžké mraky za-
stíraly nebe a blýskanice svítila jí na cestu. Prošla
několik vesnic, přelézala ploty, skákala přes příkopy,
nahlédala do osvětlených oken větších domů — však
bláhové její počínání zůstalo bez výsledků. Posléze
sklesla unavením ke plotu veliké zahrady. Pohlížela
smutně do ní; stál tam panský dům a z přízemků
lilo otevřené okno do zahrady jasnou záři. Náhle pře-
létl zářivým otvorem stín lepé postavy a hlavou ze-
mdlené dívky myšlenka, že za tím oknem bydlí Robert.
Nedbajíc unavení, vzchopila se rychle, přelezla plot
a doplížila se po měkké trávě až pod samé okno.