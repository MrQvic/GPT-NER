III. Úloha plic při dějích immunisačních.
Dosud není s dostatek přesných pokusných dat,
aby bylo možno učiniti sobě obraz o immunisační
schopnosti plic. Možno uvésti pouze některé dosa-
vadní zkušenosti:
1. Normálně epithelie plicní brání a to do znač-
né míry penetraci bakterií. Organismus odolává
až desateronásobné dosi viru vpravené per tra-
cheam, než když virus jest vpraven intravenosně.
2. Resistence plic může býti podstatně snížena
porušením alveolového filtru, na př. vpravením
do plic žluči 20kráte zředěné. Pak plíce stává se
50—100kráte vnímavější, nežli plíce normálná, a
zvíře jest 5—10kráte citlivější pro infekci tracheál-
nou, nežli pro infekci intravenosní.
3. Resistence plic může býti stupňována. Vpra-
víme-li třikráte po sobě do bronchů morčete mrtvé
bac. diftherie, ochráníme zvíře proti podkožní in-
jekci živých bacillů, kdežto táž injekce zabíjí mor-
čata před tím opatřená touž dosí bac. mrtvých pod-
kožně vpravených. U morčat prvé řady nebyly na-
lezeny žádné protilátky v seru, z čehož možno sou-
diti, že ochrana těchto zvířat byla podmíněna pou-
ze získanou místnou immunitou plic.