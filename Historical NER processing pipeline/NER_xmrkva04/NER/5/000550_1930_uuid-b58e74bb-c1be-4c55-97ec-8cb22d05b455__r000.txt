III. Cesty k nápravě.
a) Lepší výběr a specialisace personálu;
b) zvýšení odborné zdatnosti soustavným školením;
c) soustavná výchova k správnému zaujetí stanoviska vůči
veřejnosti, zlepšení styku s obecenstvem, lepší využití stížností
a podnětů. Duch snahy, chtít čím dále tím lépe
sloužiti veřejnosti, musí na všech stupních
správy zatlačiti ducha byrokratického lpění
na reglementech.
d) Školení.
Dlužno tu použíti zkušenosti ze soukromých podniků.
I. Psychologicky pedagogické hledisko.
a) Naučiti základní prvky a racionální pracovní zvyky.
b) Zabezpečiti naučené prvky a postupné rozšiřování vědo-
mostí po případě zvyků, jak se v daném případě zachovati.
c) Učiti vždy jen jednu novou věc,
d) a budovati dále vždy jen na tom, do čeho se již pracovník
vžil a co si osvojil.
e) Stále udržovati zájem o vnitřní účast na věci u pracovníka.
Pro správu je možno postupovati zcela touž cestou, přibíráním
odborníků, vybudováním programu návodů a výcvikem instruk-
torů.
Švýcarské heslo „Jeden za všechny a všichni za jednoho" má
ovládati všechen způsob myšlení ve správě. Lze toho docíliti
vhodným výběrem sil, jejich správným školením, výchovou i za-
řaděním.