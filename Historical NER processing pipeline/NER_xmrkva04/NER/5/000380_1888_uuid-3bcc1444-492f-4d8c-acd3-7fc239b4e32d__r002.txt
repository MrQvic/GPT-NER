1848.
Den 10. června 1848. byl dnem hlučným. Do Sla-
ného přibylo z Prahy přes 40 studujících. Tři studující
z nich byli rodáci slanští a náčelníci tehdejších student-
ských legií. K vůli těm přijeli ostatní do Slaného.
V hostinci „u Koschulla“ byl velký kvas — bylyť
právě svátky svatodušní; — pilo se, zpívalo se, šermovalo
se a t. d. Po velké zahradě procházely se dívky a ve-
sele hovořily se studenty. Místnosti hostince „Koschul-
lova“ byly přeplněny; sešlo se sem nesčetného občanstva
slanského, by radovalo se z „mladé konstituce.“ Veškeré
tváře zářily blahostným rozčilením.
Na druhý den 11. června byl ustanoven společný
výlet do blízkého utěšeného Sternberka.
I nastal pravý shon po kočárech a jiných povozech,
které by hlavně krásnou pleť odvezly do rozkošného
chládku sternberského. Studující jeli na sedmi, výletníky
přeplněných žebřinových vozech s hudbou v čele. Největší
čásť občanů jak z města tak z okolí konala tuto nedalekou
cestn pěšky.