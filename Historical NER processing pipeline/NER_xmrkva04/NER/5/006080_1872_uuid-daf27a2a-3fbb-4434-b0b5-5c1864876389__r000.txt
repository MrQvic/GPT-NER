Čelo kapitánovo se poněkud zachmuřilo a
mysle, že to obyčejný žebrák z okolí města, osopil
se naň:
„S cesty, a dostav se pro almužnu až po ná-
vratu mém!“
A chtěl se hrdě dále bráti.
Toto přijetí však Irenea nemýlilo a pevným
hlasem odvětil:
„Nejsem žebrák, kapitáne, neboť jste v Ja-
kýně zajisté ještě žádného Řeka žebrati nespatřil.“
Slova tato vzbudila náhle pozornost nevlíd-
ného dosud kapitána.
„Ty's Rek?“ tázal se nedůvěřivě a přeměřil
starce od hlavy až k patě.
„Řek z ostrova Chiosu, kapitáne, kam se vaše
loď ubírá,“ odpověděl Ireneus v nejčistším nářečí
ionském, tak že Mainotis o pravosti udání star-
cova ani v nejmenším více pochybovati nemohl.
„Jak přicházíš co Řek do obleku tohoto?“
tázal se.
„Jsem na outěku před krutými nepřátely,
totiž před inkvisicí římskou, protož mi zakuklení
tohoto třeba, stejně jako tamto soudruhovi mému.“
Kapitán mrštil v tu stranu zrakem a tázal se:
„I on jest Rekem?“
„Ano, i on musí vzácný původ pod škraboš-
kou touto skrývati.“
„Jaká jest tedy žádost tvoje?“ zvolal kapitán
již poněkud netrpělivě. „Lodice mne tamto již
očekává.“
„Abyste nás na lodi své převezl na ostrov
Chios.“
Kapitán se na chvíli zamyslil.