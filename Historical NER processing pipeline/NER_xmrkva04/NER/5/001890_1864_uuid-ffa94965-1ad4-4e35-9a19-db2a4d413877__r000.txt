Odchod rytířův a synů jeho od převora.
Rytíř převora pilně poslouchal a pravil pak:
„Vy byste mě brzy přemluvil, státi se kartu-
ziánem.“
„Chraň Bůh,“ pravil převor, „ve vašich okol-
nostech nesmíte takového kroku činiti. Pomněte
na dítky a poddané svoje. Také nepotřebuje
člověk právě kartuziánem být, aby požíval pro-
spěchu samoty, aby se modlil, rozjímal a na
věčnost se připravoval. Každý může svou vlastní
jizbu udělati celou klášterní.“
„Máte úplně pravdu“ přisvědčil rytíř. „Hrad
můj budiž od nynějška mými Kartouzy. Vždyť
je bez toho poloviční poustevna. Tam budu živ
Bohu a ku prospěchu svých bližních.“
Teď sem přišli chlapci rytířovi, provázeni od
kartuziána. „Nuže milé dítky“ řekl přívětivě
převor, „jak se vám to líbí u nás?“
„O velmi dobře“ zvolal Vojtěch, „myslil jsem
vždycky, že musí být v Kartouzích velmi smutno
a temno. U vás je však všecko krásnější a pří-
větivější než na hradě našem. Mladý jeden ry-
tíř mi povídal, že jsou kartuziáni v klášteře živi
jako v umrlčí komoře, za živa pohřbeni; příby-
tek váš však podobá se království nebeskému.“