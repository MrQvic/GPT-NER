Však nelkejme, ne mysl kleslá, malá,
jen žalná touha steskům vůli dala.
My sílu bujarou cítíme znova,
ó reku veliký, v Tvé památce,
neb věříme takého syna o matce,
že nehodných Jej bratrů nevychová.
Ó otče národa, Ty v záři nehasnoucí
na nebi slávském vzplanul's hvězdou skvoucí.
Tam za Tebou velebné ku výsosti
Tvůj národ v bouři zraky pozvedne —
ó veď jej bezpečně skrz srázy bezedné!
Ó posvěť Svým jej duchem k statečnosti,
ó žehnej mu, ať cíle dospěje,
ať ve Tvé povždy kráčí šlépěje.