La storia delle diverse nazioni ammaestra, che il conoscimento
dell' Essenza divina fu piů o meno sapiente, in ragione degli studj
coltivati e della filosofia seguita. Sembra che tutti i popoli a me-
moria d'uomo, costituiti con norma di leggi, abbiano avuta qualche
nozione di Dio. E poi certo, che non vi fu mai popolo un poco
incamminato nella vita civile per opera di legislazione, il quale re-
stasse privo di un culto religioso esterno, comunque semplice. I fe-
nomeni cosmici, che cagionano improvviso spavento al cuore dominato
dall'immaginazione, e quelli che arrecano lento timore di morte sotto
il dominio della coscienza morale, richiamarono l'attenzione degli
uomini sopra il finale loro destino. Ne seguirono insegnamenti vaghi
di uomini piů anziani ed intelligenti, che pure eccitarono il pensiero
di prosperità domestica e civile, ed introdussero amichevoli ed one-
ste relazioni nell' umano commercio. E con l'applicazione e lo sviluppo
dei concetti universali, applicati ad ogni ordine delle cose sensibili,
si sistemò meglio la società delle famiglie. Naturale essendo l'amore