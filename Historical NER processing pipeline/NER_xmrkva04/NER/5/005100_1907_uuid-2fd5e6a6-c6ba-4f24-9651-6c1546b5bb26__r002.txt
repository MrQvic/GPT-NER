III. I třetí syn Benešův Tobiáš I., jenž r. 1222 s otcem
se připomíná, zvolil si stav kněžský. Již r. 1229 byl kanovníkem
Pražským a svědčil svému biskupu, když s proboštem a arcijáhnem
apoštolskou stolicí delegováni byli k volbě zástupců některých
prelátů rakouských, stížených interdiktem biskupa pasovského,
kteří do Říma měli posláni býti, aby se očistili. R. 1234 stal se
arcijáhnem a podepsal listinu, kterou župan Zdislav kostelu
Zderazskému daroval ves Bubny.
R. 1236 jsa proboštem boleslavským vydal svědectví o zá-
měně statků, jež učinil opat kladrubský Regnezius s Havlem,
synem Markvardovým; roku následujícího povýšeni za děkana
Pražského podepsal se (Thobias, decanus Pragensis et Bolesla-
viensis praepositus) na listině bratří Panny Marie u mostu (ad