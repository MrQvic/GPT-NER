Poštmistr zaklepal na děkanovy dvéře.
„Ave!“ ozval se hlas.
Poštmistr vešel a uklonil se zdvořile. Nebyl
již tak pečlivě učesán, jako když před svatbou
s nevěstou na děkanství přišel, a měl také delší vousy.
„Nejhlubší poklonu, nejdůstojnější pane!“
„Pěkně vítám. Čím mohu sloužiti?“
„Račte odpustiti, přicházím opět obtěžovati.
Pán Bůh nám dal děvčátko —“
„Gratuluji.“
— a rádi bychom měli v neděli odpoledne
křest, bude-li možno?“ A poštmistr pohlédl prosebně
na děkana. „Kmotrem bude pan professor K . . .
z Brna a ten nemívá jindy času —“
„Prosím, netřeba žádných omluv,“ vzal jej
děkan za ruku, „nám jest lhostejno, kdy přijdete,
jen když o tom víme. — Tedy v neděli odpoledne?“
„Ano, prosím uctivě, asi ke třetí hodině.“