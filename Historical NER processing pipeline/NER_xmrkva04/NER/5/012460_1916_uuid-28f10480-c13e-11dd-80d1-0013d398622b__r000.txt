opavských i kn. Liechtensteina vymohl Klippel, oč 15 let usiloval. V dubnu
1639 oznámil z. hejtman ve schůzi stavovské, že dle cís. dekretu ze 12./3. t. r.
Bruntálsko jest „dokonale separováno“ a stavovským panstvím (status
minor) učiněno.
Tou dobou bývalý pán bruntálský Jan z Vrbna již zase dlel ve Slezsku.
Ztráviv v cizích zemích 17 let donucen jest nedostatkem a nemocí k tomu,
aby žádal o milost. Obdržel ji nějak na konci r. 1637 od cís. Ferdinanda III.
bez obtíže, na přímluvu svého katolického příbuzenstva ve dvorských
službách postaveného, ovšem jen co se týče cti a života; statek byl navždy
ztracen. Navrátiv se do vlasti užíval pohostinství švakra Jana st. Skrben-
ského na Šenově (v Těšínsku), jenž měl za manželku sestru jeho Juditu
a také se přidržoval učení Kalvinova. Tu na Šenově nastínil v březnu 1638
zkrátka průběh svého dosavadního života.1) Více než v cizině bylo mu ve
vlasti proti mysli, že visí jen na milosti dobrých lidí. I pomýšlel na opatření
prostředků k samostatnému živobytí. Nejprve bruntálský místodržitel