Ničím nebývá básnická schopnost lidové obrazotvornosti podněcována mocněji,
než odehrály-li se některé události na místech, která vynikají velkolepostí nebo krásou
či jinými osobitostmi. Živé fantasii zdává se skutečná událost býti příliš nevýznamná
v poměru k dějišti a proto si ji vykrašluje, zveličuje, historický příběh mění se v pověst
a jak se pověst sama stupňuje, vzmocňuje se i význam místa, takže vzniká tím živé
působení navzájem, jehož výsledkem je pak celý kruh pověstí. Tak má se věc
i s Wartburkem, nádherným horským zámkem durynským, který u Eisenachu kyne do
kraje s výšiny severních výběžků Durynského lesa. Jako žádná jiná budova německá
je Wartburk svou zachovalostí a šetrnou restaurací s to, aby nám zpřítomnil kus