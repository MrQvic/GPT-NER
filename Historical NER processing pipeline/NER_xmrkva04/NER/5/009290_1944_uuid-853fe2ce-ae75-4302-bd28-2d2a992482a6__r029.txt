Zöllnerovo divadlo. V pondělí 17. dubna za-
hájilo Zöllnerovo divadlo v městském divadle
svoje pohostinská představení Šaldovou hrou
»Dítě«. Podle divadelních oznámení měly pů-
vodně hry být zahájeny již ve čtvrtek 13. dub-
na, ale vzhledem k zadání městského divadla na
15. a 16. dubna pro jiné podniky, uskutečnil se
zájezd až zmíněným pondělím. Divadelní obe-
censtvo nebylo o této změně šířeji informová-
no a tak se stalo, že prvá představení byla sla-
běji navštívena. U nás dosud neznámý soubor
čítající 17 členů převážně mladých představil se
nám jako ucelené, umělecky vedené těleso, jež
svůj úkol hrát divadlo bere odpovědně a vážně.
O dobrém vedení neměli jsme vůbec pochyb,
neboť stačilo si připamatovat časté hlášení praž-
ského rozhlasu u prováděných rozhlasových
her »v režii Jiřího Vasmuta«, který Zöllnerovo
divadlo jako ředitel vede. Také naše obecenstvo
sympatický divadelní soubor přijalo hned při
prvních hrách s opravdovým pochopením a oce-
něním znamenité úrovně a všech jeho předností.
Soubor pokračuje ve svých hrách mimo neděli
23. dubna, kdy pořádá spolek divadelních o-
chotníků Tyl večer »Marta Horová tančí«, den-
ně až do 29. dubna, kdy zájezd končí.