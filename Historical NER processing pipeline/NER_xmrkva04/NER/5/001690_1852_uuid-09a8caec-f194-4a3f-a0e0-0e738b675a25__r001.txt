U svých bratří slovo měl,
A se jako hvězda stkvěl;
Pročež král, pán rekovný,
Veselý a žertovný,
Pana Vaňka viděť chtěl.
Stalo se, že Jiří král,
Který rád se pozasmál,
Vyjev na lov ven, a honě,
Shlíd byt Vaňkův s svého koně.
Byť jej trochu na zub vzal,
Takto jemu psal:
»Pane Vaňku! v osmi dnech
U dvora se dostavíte,
A z otázek těchto třech
Sám mně ústně odpovíte.
Předně: v kolik let
Bych as objel kolem svět?
Potom: zač bych stál? a pak:
Co si myslím? Toto však
Nesmí pravda býti.
Hleďte na se pozor míti,
Ať vše uhodnete,
Sice městem naopak
(Aby kousek za to stál)
Na oslíku pojedete.
Tak má vůle. — Jiří král.«
Prach a broky! což se stalo?
Jakýchž se tou cedulí
Všebojovi nadělalo
Tartasův a brykulí?
Dnem i nocí ho to hnětlo,
Mozek jemu v hlavě pletlo.
Zrána, jak své jasné tváře
Ukázala zorní záře,
Do města hned jde,