A tu teprve Badeni odhodlal se svolati
parlamentární výbor pravice, a týž ujistiv, že
na pravici pro příště spoléhati chce, žádal,
aby mu byly stanoveny podmínky, za kterých
pravice jej podporovati bude:
Zástupci pravice, mezi nimiž byli zá-
stupci našeho národa, odvolávali se, že vše,
na čem lpí a co žádají, jest jasně tlumočeno
v adresse pravice. A ač vše to jest tak ne-
patrné, přece jen Badeni ani tu špetku ne-
slíbil vyplniti a poukazoval k trůnní řeči.
Zdaž může býti podán lepší důkaz o tom,
kterak hledí se v kruzích vládních ku poža-
davkům autonomní většiny?
Badeni chtěl a chce ústupky ceny ne-
dozirné. On chce zlomiti na vždy moc ob-
strukce, on chce obmeziti práva poslanců za
tím účelem, aby mohl rakousko-uherské vy-
rovnání promrskati, a za vše to nejraději by
nedal zhola ničeho.
A proto právě radili jsme v zájmu a
prospěchu celého národa českého, aby v této
chvíli tak vážné a důležité poslanci
naši byli nejvýše opatrni.
Zdar a prospěch národa poslanci naši
majíce na zřeteli, nechť rozhodují, a to tak,
aby škoda ani národu našemu, ani svobodě
z jednání jejich nevzešla. Pak budeme jim
všichni vděčni.