do si chce ujasniti myšlenkové proudy, jež na konci stolet
XVI. hýbaly myslemi i politickým životem Evropy, tomu
je třeba, aby porozuměl, v čem tkví myšlenkové jádro i poli-
tický význam středověké reformace náboženské.
Myšlenkově celý středověk evropský vyrůstá z křesťanství.
Vliv křesťanství na život evropského člověka byl nesmírný.
Jako křesťanská věrouka naplnila všecko myšlení, křesťanská
mravouka pronikla jako zákoník všecky stránky lidského života
soukromého i veřejného. Nositelka a šiřitelka těchto vlivů,
křesťanská církev i její viditelná hlava, papež, byli proto po
staletí jak pro duše věřících, tak i pro politické vladaře auto-
ritou vševládnoucí a poměr církevní moci papežské k panství
světskému byl základní otázkou dějin středověkých.
Církev a stát byly spojeny, dokud postupovaly za spo-
lečným cílem: rozšířiti křesťanství. Ale učení, že církev jest
původu božského, vedlo nezbytně k tomu, že si stolice papežská
osobovala postavení nad státem. Celý téměř středověk je