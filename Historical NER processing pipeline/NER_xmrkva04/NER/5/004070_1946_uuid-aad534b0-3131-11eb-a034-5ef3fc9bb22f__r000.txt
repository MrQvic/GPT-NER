Vyřadili jsme z vedení a rozhodování v ná-
rodních a státních věcech kliku zrádné velko-
buržoasie a vedení a správa věcí národních a
státních přešly do rukou představitelů našeho
pospolitého pracujícího lidu, do rukou Prozatím-
ního národního shromáždění, vlády Národní
fronty a do rukou národních výborů. Mnohé
reakční duše se utěšovaly, že tyto orgány lido-
vlády selžou, že se ukáží neschopnými spravovat
a vést národ a stát. Zkušenost uplynulých mě-
síců však nad veškerou pochybnost prokázala,
že lid prostřednictvím svých zákonodarných,
vládních a správních orgánů si dovede vládnout
sám, bez těch, kteří republiku prodali Hitlerovi
za své plné prkenice.
A stejně úspěšně vedl si lid i na poli hospo-
dářském. Naši dělníci, technici, inženýři a zá-
vodní ředitelé už nyní ukázali a v budoucnosti
ještě více ukáží, že ke správě a vedení závodů
není třeba kupony stříhajících a tantiémy po-
bírajících členů správních rad a různých gene-
rálních ředitelů à la Preis.