Druhý muž, kterýž jej byl oslovil, a kterýž se
co do stáří od prvního mnoho nelišil, byl vysoké a po-
někud hubené postavy; jeho obličej byl bledý a měl
na sobě patrné stopy zdivočilého živobytí. Lícní kosti
mu silně vystupovaly, nos měl ohnutý, ústa malá, na
nichž nebylo skoro ani rtů pozorovati, a pod nosem
měl slabé knírky. Čelo mél vysoké a široké, ale již
na něm byly vrásky, které však nemohly pocházeti
od stáří; oči měl tmavé a ohnivé, a nad nimi se kle-
nulo husté černé obrví, které v prostředku čela se
spojovalo, dodávajíc celému obličeji jakéhosi zlomysl-
ného výrazu.