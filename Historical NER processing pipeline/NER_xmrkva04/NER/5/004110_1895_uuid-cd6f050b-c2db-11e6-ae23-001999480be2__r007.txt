děleními krajinskými, kdež typický ráz onoho
kraje v každém ohledu jest vyznačen. Výstavek
těchto jest šestnáct.
Vyjdeme-li západním vchodem z paláce
máme před sebou valašskou osadu, kdež
vejdeme do kapličky, abychom si prohlédli
skvostný obraz „Narození Páně“. Po prohlídce
valašské osady zajdeme si do výstavní vesnice.
Tato má vejčitou náves a sestává ze statků
obydlených, aneb tak vypravených, že by
mohly ihned za obydlí sloužiti. Je tam chalupa
slovácká, horácká, grunt hanácký, statek
opavský, chalupa těšínská, kovárna, moravská
chalupa, izba kopaničářská, čičmanské gazdov-
stvo, rybárna, starý mlýn český, statek blatský,
chalupa jaroměřská, vesnický kostelík, který
přenešen sem byl z obce Podulšan u Pardubic.
Neschází u něj ani zvonice, ani hřbitov a
přicházíme k němu po krytém mostě. Dále
přijdeme ku statku z východních Čech, ku
statku chodskému a turnovskému či pojizer-
skému. Ve stodole tohoto statku nalézá se
výstava včelařská a vedle této pak stará
rychta s rychtářem a konšely.
Vedle pavillonu cukrovarnického stojí
homole cukru, znázorňující denní spotřebu
cukru v Praze. Palác moderního průmyslu
obsahuje množství výrobků ze všech oborů
řemesel a průmyslu seřaděných do XIV