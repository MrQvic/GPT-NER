Ku zdárnému prospívání této zvěře náleží, aby
bažanti měli revír co nejrozmanitější. Velice se
tudíž doporučují lesní políčka, na nichž by se pěsto-
valo pro zvěř obilí, boby, brambory, řepa atd.,
není-li totiž polního hospodářství mezi háji a lu-
kami. Bažant potřebuje potravy mnoho a velmi
rozmanité; vyhledává žaludů a bukvic, měkkých
lesních plodův, trnek, semen, ovoce, bramborů
i řepy, vedle potravy živočišné, kterou tvoří hmyz
všelikého druhu, členovci, měkkýši, hadi, ještěrky
i mloci, ba neštítí se ani mršin, jež tu i onde na
svých potulkách nalezne.
Umělý chov bažantů považuje se celkem za
jistější nežli volný chov na svobodě. Jest arciť ná-
kladnější a předpokládá jisté znalosti a praktiku,
bez níž se neobejde nikdo, kdo chce býti „ba-
žantníkem' — novým rovnocenným činitelem
v oboru loveckém, pro nějž druhdy nebylo syste-
misovaných míst. Ale nyní jsou a bažantnictví jest
již namnoze samostatným odborem v rámci naší
myslivosti, která po časech těžkého utrpení v do-
bách světové války očekává nového zvelebení. Kéž
k tomu dospěje záhy a cele!