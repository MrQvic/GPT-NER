K věci! Směr nynější doby kráčí rychle k tomu cíli,
aby vyrovnal mezery v stavech. Ku stavu městskému jako
k centru společnosti lidské přitahována jest s jedné strany
šlechta a s druhé stav rolnický. Staré předsudky pomalu
mizí, vzdělání zasahá i do vsí a tak, abych jen u těchto
zůstal; s mladší generací vyrůstá ponenáhlu také nový na
venkově život, názory, pořádek, kroj. Čím větší blahobyt a
čím rychleji působí školy, časopisy a knihovny na vzdělání
lidu, v témž poměru mizí staré obyčeje a zvyky, tak že
jest nedaleka doba — kde se to ještě nestalo — kdy se
vytratí ze vsí pěkné národní písně, pohádky, pověsti a j. v.
Věc tato jest velmi na pováženou, ne tak z toho sta-
noviska, že by příliš škodila lidu samému, poněvač mnoho
tím ztrativ, neméně opět užitečného ve školách a ve vzdě-
lání vůbec nabývá, ale spíše z důvodu toho, že by způso-
bila ztráta prostonárodní poesie a filosofie v literatuře a
v literarní i kulturní historii citelnou mezeru.
Proud života venkovského, byť bychom se o to sebe
více přičiňovali, nezastavíme, ale o to se přičiniti můžeme