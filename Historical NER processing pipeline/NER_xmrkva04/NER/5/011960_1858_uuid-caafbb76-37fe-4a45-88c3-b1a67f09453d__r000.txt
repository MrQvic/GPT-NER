Vesnička, v níž Kristinka s matkou přebývala,
ležela u paty lesnatého vrchu. Nahoře mezi duby
čněl starý zámek s vysokou věží. Zde přebývala
od několika neděl paní z Hajínova. Dříve patřil
zámek jí; po smrti však manželově byl jí vyká-
zán za příbytek vdovský. Poněvadž byl zámek
hodně sešlý, dala si tam opravit několik pokojů,
z nichž byla pěkná podívaná, a byla tak v samotě
živa, zcela se zaměstnávajíc vychováním jediné
dcery své Emilie, líbezné to slečinky v stáří
Kristinčině.
Dokud byly jahody, přicházela Kristinka skoro
denně na zámek. Slečna Emilie nekupovala ja-
hody od nikoho radši než od Kristinky, bylyť
všecky jahody, které ona sbírala, vždycky úplně
zralé a červené jako šarlatové. Okrouhlá míska,
v které jahody přinášela, byla, ač jen ze spro-
stého majolíku, předce vždycky tak bílá a čistá
jako sníh; a čistý oblek a ruce dívčiny hodily se
zrovna k té čisté nádobě.
Avšak už celý týden Kristinka nepřicházela!
Slečinka, kteréž byly jahody milejší nad všecko
cukroví, stěžovala si častěji, že nepřichází její
holčička s jahodami. Jednoho jitra přišla Kri-
stinka konečně na zámek. Kuchařka šla do po-