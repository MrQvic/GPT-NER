Nejenom o činnosti Boží vnitřní svědectví dává tvorstvo,
ale také o zevnější. Neboť pozorujeme-li svět a tážeme-li se,
odkud pochází, poznáváme, že ani pro svou údobu, ani pro
svou látku nemá původu v sobě, že nevznikl činností Boží
vnitřní, že pro zevnější činnost Svou, jež důvodem jest světa,
má Bůh v Sobě mocnost, která přistupuje k Jeho mysli a
vůli, že tato činnost zevnější se projevila stvořením, že trvání
světa závisí na další činnosti Boží zevnější, zachování, přispívání
řízení. A tu shledáváme čtvero přívlastků Božích vztažných:
Bůh je stvořitel, zachovavatel, přispívatel a ředitel tvorů.