Jsou stížnosti, že průměrný občan umí pojmenovati správně
velmi málo bylin, stromů, brouků, motýlů, kamenů, hornin a j.
Naši hoši se vyznají ve všech značkách motorových vozidel a
letadel, ale nepoznají červenku, zvonka, rehka, brhlíka a šou-
pálka, nevědí, které souhvězdí je Labuť, Koruna, Pegas, Lev a
Vozka; a bylo by již požadavkem transcendentálním, aby se
rozeznala droba, žula a diabas. Přiznejme bez rozpaků, že od
dob, kdy v biologických vědách nastoupila mikroskopická ana-
tomie, cytologie a nauka evoluční a kdy těmto vědám ovšem
musil ustoupit sběratelský a systematický přírodopis, ani profe-
soři, nepracují-li právě v příslušné skupině, neznají mnoho z pří-
rodnin, jejichž znalost bývala běžná přírodopiscům starého typu.
Mohli bychom ještě uvésti — a vedl o tom kdysi v přírodě rušnou
anketu profesor Bělehrádek, co všechno neznají medici vstupu-
jící na fakultu, byl to zajímavý výpočet notorických ignorancí —
ale snad je jasné, kam míříme.