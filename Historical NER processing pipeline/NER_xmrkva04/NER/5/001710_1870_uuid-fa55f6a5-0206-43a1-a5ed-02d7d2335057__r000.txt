Nežli o tom, co jsem zkusil a čeho jsem se
dočkal, dále vypravovati budu, podívám se ještě
jednou vděčně na milovanou otčinu svou Din-
kelsbühl, kamž jsem od nynějška jenom někdy na
návštěvu několika dní přicházíval.
Dinkelsbühl leží mezi břehem řeky Wernice
a něžným návrším, pahorkem to, na němž je z
částky vystaven. Bohaté lučiny v údolí jsou nad
přirovnání krásné, zelené a modravá řeka, mezi
nimi tekoucí, těšívala mě vždycky neobyčejně, zvlá-
ště když na ni slunce svítilo a na jemných vlnách
jejích nesčíslné hvězdičky stříbrojasně se blýskaly.
Za časů pradávných nacházel se tam, kde teď město
stojí, jediný selský dvorec. Jeden jeho majetník
začal tam běl čili špaldu síti a proto mu říkali:
rozsévač nebo pěstitel špaldy čili sedlák špaldový.*)
Muž ten měl mnoho nádenníků, byl velmi bohatý
a nábožný a vystavěl tam kapli s malým klášte-
rem. Pak prosil řád karmelitánský, aby to přijal
v držení. Několik řeholních duchovních šlo tam a
konali od té doby služby Boží. Četní rolníci ze
vzdálenějších krajin, kde nebylo ještě far, chodili
k nim každou neděli a svátek a nacházejíce zde
*) Dinkelbauer.