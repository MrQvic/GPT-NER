NEJTEŽŠÍCH OBĚTÍ nacistického běsnění smutného
roku 1942 je senátorka F. F. Plamínková.
Narodila se čtvrt století po Tomáši Garrigue Masarykovi, který
byl po celý život vždy první mravní oporou žen za spravedlnost
a rovnoprávnost boje, jehož uznanou a uznávanou hlavou byla
F. F. Plamínková.
Mladá učitelka, plná zájmu o život veřejný, nemohla zůstati při
své vítalitě, při svých schopnostech a při své vůli k činorodé
práci stranou na zlomku století, které neslo ve svém osudu dvě
světové války a nejhlubší sociální převraty dějin. Jejím cílem
bylo, umožniti ženě, které se na počátku století teprve pomalu
a váhavě otvíraly dveře středních a vysokých škol, širokou
základnu k svobodnému a ušlechtilému rozvoji osobnosti a
k plnosti života osobního i pracovního. A tak bylo samozřejmé,
že se postavila do boje proti nucenému celibátu.
Z vůle, aby ženy měly své středisko pro vzdělání, pro schůzky,
pro vnitřní posilu zakládá v roce 1904 Ženský klub český. Při-
tom pevně hájí linii spolupráce s muži - ne boj, ale touha, „pra-
covat s muži a vedle mužů za povznesení lidstva a pro pokrok“,