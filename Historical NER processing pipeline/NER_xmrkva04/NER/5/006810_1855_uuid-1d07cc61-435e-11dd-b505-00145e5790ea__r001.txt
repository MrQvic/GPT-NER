božského rozumu oživily a že člověk v ohledu na pokrm, spůsob žití, oděv, obratnost,
umění i náklonnosti jiskry tyto roznítil v oheň zhřívající ledovou surovost a lepší život
rozplameňující. Čím jasněji šlehaly plameny tyto, čím chytřejší živočichy nalezal, čím
více je k sobě poutal a na sebe uvykal, a buďto v boji nebo v pokoji s nimi obcoval,
tím více vzrůstala jeho vzdělanost.“
Nevýslovný jest prospěch, jaký poskytuje velbloud Beduinovi, volnému synu pouště.
To zvíře učinilo, že nesmírné pouště pískové, každému jinému nepřístupné, jichž násilí
nepřátelské nemůže ani dobyti ani opanovati, staly se mu blaženou, velebnou, opěvo-
vanou vlastí, v nížto jediný velbloud všecko mu poskytuje, čeho k vezdejšímu životu
mu potřebí. Na rychlonohém velbloudu, jehož proto „hadžin“ t. j. běhoun nazývá, zniká
všeho pronásledování, poušť mu jest bezpečným útočištěm, bezpečnějším nežli ledové
hory obyvatelům Kavkazu a Himalaje. Tím spůsobem zachoval Beduin, t. syn pouště,
neboť poušť v arabském jazyce slove bediat, posud volnost svou, a protož mezi Beduiny
vůbec známa jest píseň divokého Šanfara, souvěkého s Muhamedem prorokem, jenž pěl
o poušti takto: