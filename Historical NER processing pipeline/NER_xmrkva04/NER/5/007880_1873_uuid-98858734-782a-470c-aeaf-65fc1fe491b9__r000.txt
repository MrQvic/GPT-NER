okolí a důstojník súčastnily se jich; zvláště
důstojník vynikal neskrocenou veselostí, jakouž
právě tak často převzal úkol šáleného, jakož tím
příležitosti nabyl, aby dívky škádliti mohl. —
Bohdan odvolán od správce na chvíli, odešel do
zámku.
Když se as za půl hodiny vrátil do veselého
kruhu, tu — nikoli! zrak jej neklamal — spatřil
Bedřiščinu růži u důstojníka v dírce knoflíkové;
scházelať za pasem dívky. Jeho tváře žárem za-
planuly a prsa projela mu bodavá bolesť.
„Miluje jej,“ pravil temně do sebe, „není
pochybnosti.“
Stoupil nazpět pod stromy a tiskl ruku k hor-
kému čelu a pak — dlouho k tlukoucímu srdci
svému.
Odhodlalť se rychle; vrátil se k společnosti.
Bedřiška stála mimo kruh, uvnitř jehož důstojník
se zavázanýma očima klečel; některá z dívek měla
jej vykoupiti, avšak chechtajíce se tropily sobě
posměch z něho.
Bohdan pokynul Bedřišce, — ona jej sledo-
vala nepozorovaně; brzo stáli opět na tajném mí-
stečku u osamělého keře růžového.
Bohdan se ozbrojil veškerou odvahou svou
mužskou, avšak slova se mu přec jen z úst tak-
řka vydírala.
„Bedřiško,“ pravil, „poněvadž mi brzo již
zcela náležeti budeš, — mám pak jaksi práv