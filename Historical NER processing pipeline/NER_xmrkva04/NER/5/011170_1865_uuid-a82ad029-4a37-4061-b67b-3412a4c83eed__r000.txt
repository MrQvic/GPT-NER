Nový, nad míru schopný pan tajemník měl
dobrou naději, že obdrží brzy nějaký výnosný
úřad a nad to ještě Amalii, dcerušku presi-
dentovu, za manželku.
Jednou, právě o trhu, přišel stařičký sedláček
k panu tajemníkovi a pravil mu: „Stará vaše
matka stůně a dá vás prosit za nějakou pomoc.“
Beno mu dal zlatku a řekl skoro mrzutě:
„Doneste jí toto.“
Odpoledne šli presidentovic na trh, podívat
se, co je tam nového a hezkého, a to neb ono
koupit. Beno šel s nimi a spatřil dýmku z
mořské pěny, která se mu líbila. On ji koupil
a dal za ni dva tvrdé tolary.
Amalie, dcera presidentova, sličná, rozumná
a ušlechtilá panna, která posud jakousi tajnou
náklonnost k Benovi chovala, věděla dobře, že
poslal dnes ráno nemocné matce jen zlatý, a vel-
mi se jí nelíbilo to, že vydal za zbytečnou věc
dva tvrdé tolary, a srdce její odvrátilo se docela
od něho.
Pak to vypravovala otci svému, presidentovi,
kterýž pravil: „Není možno bezpečiti se na tako-
vého člověka, který nemá citu pro chudou a ne-
mocnou matku, a hledí více na své potěšení a na
marné hříčky, byť by byl i sebe schopnější.“
Beno doufal, že bude radou, dostal však se
jen za malého úředníka na venkově a nebylo o
něm dále ničeho slyšet.