Demokracie je odkaz a smysl českých dějin.
Demokracie je věčná idea, stále živá ve svém
růstu a prohlubování, nikdy neukončená, ne-
přetržitě se obrozující a vždy hledající nové ces-
ty, aby vůle lidu byla vyjádřena co nejpravdivěji
a co nejspravedlněji.
Demokracie je myšlenka kolektiva, ale vyvě-
rá z individualismu. Neporušuje proto lidskou
osobnost, brání a hájí ji, odmítá stádnost, uni-
formu a vidí krásu života v jeho různotvárnosti
a pestrosti. Demokracie se ovšem brání jakékoli
anarchii, demokracie usiluje o pořádek, je pro-
dchnuta odpovědností a zkoumá denně a znovu,
co lidi spojuje, a ne, co je rozdvojuje. Demo-
kracie je diskusí, ale v tom duchu, jenž se pro-
jádřil v závěru Washingtonské deklarace: »Vě-
říme v demokracii, věříme ve svobodu a ve
svobodu vždy větší a větší«.
Masarykova filosofie českých dějin předlo-
žila národu k přemýšlení ideu humanistů, Masa-
ryk i Palacký ztotožňovali se v tom, že malý ná-
rod si nemůže vybírat prostředky k dosažení
svého vítězství, ale že musí znát toliko prostře-
dek jeden, a to je moc duchovní. Vycházeje z to-
hoto předpokladu, definoval Masaryk ve zkrat-
ce »demokracii jako politickou formu lidskosti«.