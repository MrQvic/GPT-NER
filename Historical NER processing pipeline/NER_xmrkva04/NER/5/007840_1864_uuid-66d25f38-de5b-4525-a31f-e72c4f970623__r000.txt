to pravda. Žádný biskup na světě nebyl by v stavu,
něco takového psáti. Jen považte, člověče, jak
si ten zákeřník na nás vyjíždí!“
„Nyní to již všecko nahlížím, veledůstojný
otče.“
„Ta věc má svůj zvláštní původ, jakž se
toho sám v těch zápiskách dočtete. Vy znáte
bezpochyby také vůbec známého bankéra***.“
„Jak pak bych toho neznal!“
„Tedy vězte, že tento člověk přišel na ten
nápad, aby své sešlé jmění poněkud zase zvele-
bil, že vydá spis proti církvi a že jej rozešle
netoliko v originálu nýbrž i v překladech do ci-
zích jazyků po celé Evropě. K tomu účelu se
spolčil se svobodnými zedníky, kteří jsou, jak
sám víte, vesměs bezbožníci a revolucionáři. Spis
ten byl rozeslán v 200,000 výtiscích. A víte-li
pak, mnoho-li ten hanebný kněz za svou práci
dostal? Dvanáct set franků! Ten bídný člo-
věk, o kterémž ostatně víme, že se posud víry
nezpustil a že zůstal ctitelem panny Marie, za-
prodal své svědomí za mizerných dvanáct set
franků!“
„Můj Bože!“ pomyslil si Pantaleon Laboue,
„ten bankér platil velmi skvěle! Kdyby tak pán
Bůh mému velebníčkovi to vnuknutí dal, aby mi
také za ten můj spis, který ode mne žádá, dva-
náct set franků vyplatil!“