4. (peripetie = obrat) udržuje diváka v napětí zdánlivým
obratem děje, jako by se osud hrdinův mohl ještě obrátiti, ale
zatím hrdina tím jistěji běží vstříc osudu;
5. (v tragedii katastrofa = pád) uzavírá celý děj tak, aby
divák až do poslední chvíle zůstal v nejistotě o konečném
osudu hrdiny.
Má-li dramatická báseň méně jednání (čtyři, tři, dvě, neb
i jedno), přece v rozvoji děje se více nebo méně rozeznávají
všecky tyto stupně; dějství pak opět se rozdělují ve scény,
patrně označované příchodem neb odchodem osob s jeviště.
K umění dramatickému náleží umění herecké, kterým
teprv báseň dramatická k plné platnosti přichází, jako píseň
nápěvem. Umění herecké propůjčuje básníkovi charakterní
postavy, živé slovo, oduševněný výraz tváře, pohyb a posunek.
Herecké umění je tím dokonalejší, čím zřetelněji a dokonaleji
znázorňuje děj, dobu, povahu i duševní stavy jednajících
osob, k čemuž přispívá též maska (úprava tváře) i kroj. Pří-
slušné přibarvení lokální zjednává se úpravou jeviště.