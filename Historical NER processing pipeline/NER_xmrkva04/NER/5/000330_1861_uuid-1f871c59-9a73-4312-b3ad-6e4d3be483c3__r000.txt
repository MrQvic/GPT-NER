já pak vždycky za to mám,
že v tom, co se za klevety mívá,
aspoň jadýrko vždy pravdy bývá;
myslím, že se neklamám. —
Druhý přidržel se práv,
a to víte, že ty pány advokáty,
kdo jen jednou do rukou jim vpad',
nenazývá jináč nežli katy,
modle se pak napořád:
Pane, ode nich mě zbav!
Jen se jich o radu ptejte —
měšec hnedle pohotovu mějte!
Tu jsou štemple, tu jsou taxy —
a kdo ví
kterak zní
všecky paragrafy, všecky faxy!
Oni sobě ostrým perem dopisují,
ostře spolu disputují —
před klienty!
V srdci pak se jenom smějí,
jeden druhému živobytičko přejí
safienti!!
Když pak dosti dlouho byli v boji,
přijde posléz ten rozsudek blahý.
Oba soci proti sobě stojí:
jeden v košili, a druhý nahý;
přátelsky se srovnávají,
ruce sobě podávají.
Při sic jenom jeden vyhrává;
než co měli, profikli jsou oba dva.
V tom se nesrovnalým dobře stává;
neb, jak přísloví již svědčí:
Blázen jest, kdo sám chtě dává,
kdo nebere, ještě větší.—
Třetí na kněžství se dal.
A tu — zeptejte se koho chcete,