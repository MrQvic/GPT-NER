uto terasu si v roce 1786 oblíbil Göthe —“ za-
U
švítořila nad námi domácí dcerka, opírajíc se
přítulně o starý olívový strom.
Dovídaly jsme se o této pamětihodné události za
našeho krátkého pobytu v rybářské vesnici Torbole již po
čtvrté; nicméně z plných jeřabinkových rtů mladé Italky,
dcerky našeho hoteliera, neznělo stálé toto opakování
nikterak protivně. „Ach, jak půvabná a sladká jest přece
jen italština —“ promluvila moje průvodkyně hlasem tak
zněžněným, jakoby chtěla k té sladké řeči přivinouti
německou svou mateřštinu. A rozevírajíc svůj zápisníček,
počala mazlivým přízvukem z tichoučka čísti: „Pierrino,
Luigetta — Dimmi, carina! Vuoi mangiare qualche cosa?“
(Petříku, Luisičko — pověz, drahá, chceš něco papati?)
„Aj, tys si zapsala láskyplné žvatlání našich spolu-
cestujících novomanželův? Máš štěstí, že jsou zase našimi
sousedy, vzali si pokoj zrovna vedle našeho. Budeš míti
snad příležitost, abys na chodbě, na schodech anebo v jídelně
pochytila ještě mnoho vzácných a sladkých slůvek do svého