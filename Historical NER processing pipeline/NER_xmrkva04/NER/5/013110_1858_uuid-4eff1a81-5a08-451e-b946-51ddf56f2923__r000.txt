Mezitím, co truchlící matka milého Jeníčka
za mrtvého oplakávala, udělal malý, několik mě-
síců přes pět let starý chlapec přes sto hodin
cesty, přišel do Vídně, hlavního města našeho cí-
sařství, žil tam zdráv a vesel a to v krásném
domě, měl pěkné a úhledné šaty jakoby byl z bo-
haté rodiny, a co bylo ještě víc než to všecko
— byl nejlépe vychováván a od nejlepších uči-
telů ve všem dobrém a užitečném vyučován.
Tato podivná proměna sběhla se velmi pro-
stým způsobem. Když se byl Jeníček pod oním
bukem probudil a oči si protřel, dal se hned zas
do sbírání bukvic v lese, a mošničku měl už zas
přes polovic plnou. Tu však přišel v lese na