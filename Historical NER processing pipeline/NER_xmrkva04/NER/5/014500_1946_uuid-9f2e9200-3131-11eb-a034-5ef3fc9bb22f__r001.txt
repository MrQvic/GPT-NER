jestliže se nám to podaří — a budeme-li postu-
povat dobře, tedy se nám to podaří — že je to
nejenom v zájmu naší strany, ale i v zájmu
celé Československé republiky. V našem země-
dělském programu říkáme otevřeně a jasně, ja-
ké je naše stanovisko k naléhavým zemědělským
otázkám.
Sociální demokracie bude podporovat zdravý
typ soběstačné zemědělské usedlosti drobné
i střední. Stejně tak, jako bude podporovat zdra-
vý vývoj soukromého podnikání drobného
a středního podnikatele v ostatních výrobních
oborech. Aby bylo dosaženo vytvoření soběstač-
ných usedlostí, je potřeba, aby půda získaná
konfiskací zemědělského majetku Němců a Ma-
ďarů, kolaborantů a zrádců, byla přidělována
především zemědělcům drobným.
Máme-li však v zemědělské výrobě dosáhnout
dobrých a trvalých výsledků, chceme-li navždy
odstranit uměle vytvořené hradby mezi vesnicí
a městem, pak musíme provádět zemědělskou
politiku podle celostátního plánu a musíme pro-
vádět také rozumnou, správnou a spravedlivou
politiku cenovou, která bude v souladu s celko-
vou hladinou cen, mezd a platů. Pro nás jako
socialisty je jasné, že nemůže a nesmí být roz-
dílu mezi hodnocením práce dělníka a práce ze-
mědělce.