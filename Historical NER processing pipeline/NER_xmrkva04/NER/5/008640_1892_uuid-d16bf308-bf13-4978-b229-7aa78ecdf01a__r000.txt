cvičme se prozatím tedy jen ve všeobecném a malém.
A především cvičme tu „elektřinu“ telegrafie duševní,
cvičme svou pevnou vůli!
Nezmařme ničemně už jediné chvíle! Začněme
hned — ihned!
A proveďme si třeba ihned tady nějaký ten duševně-
telegrafický špásek!
Já tedy budu některému ze svých čtenářů teď jako
telegrafovat! Položím ruce na stůl, upru oči před sebe,
a začnu upjatě myslet na něho, na osobu určitou.
Dotyčné osobě zazní už v uchu. Pak ji začne
lehce — lehýnce šimrat levé oko. A pak snad svědět
ruka levá. A pak znenáhla, jako ze stříbrné mlhy, začne
před jejím duševním zrakem vyvstávat moje postava
známá —
Je zrovna teď 6 hodin 45 minut večer. Veškeří
čtenářové, veškeré čtenářky — pozor!
Skládám ruce. Upírám oči.
Tedy teď!