I tu shledal zástupce vlády naprostou důvodnost a spra-
vedlivost našich postulátů a slíbil, že se vynasnaží k pro-
vedení jejich spolupůsobiti.
V průběhu debaty poukázáno též k nynějšímu vy-
jednávání o smlouvu celní a úmluvu železniční,
kteréž mezi Rakousko-Uherskem a Německem mají být
uzavřeny. Vyslovena obava, aby dotyčné úmluvy nebyly
přistřiženy jen dle prospěchu Uherska, po případě proti
zájmům mlynářství tuzemského, a zástupce vlády požádán,
aby tyto panující obavy na příslušném místě tlumočil.
Ku konci konference, která s výrazem díků vlád-
nímu zástupci a komoře skončila as ke 2. hod. odpol.,
vyslovena jednomyslná žádost, aby vláda co nejdříve
oznámila, co hodlá vůči přáním a důvodům
na konferenci předneseným podniknouti a za
tím účelem aby účastníky konference opětně
do Prahy svolala. Staloť se již několikrát, že po
vyslechnutí našich přání vše ve Vídni zase na dobro
usnulo. Aby tedy do zahájené akce kontinuita byla při-
vedena, prohlásila se konference jaksi za trvalou a čeká
nyní, až pozvána bude k nové schůzi, aby vyslechla
určité proposice se strany vys. vlády.