Za několik neděl seděla myslivcová Lud-
víkou u skrovné večeře, totiž u mléka a chleba
s máslem. V tom vešla do jizby vysoká, slíčná
paní v černých hedbávných šatech.
Ludvíka vyskočila a zvolala: „Bože na
nebesích! Vy jste to, má nejmilejší matičko!“
a padla jí do náručí skoro bez sebe. Ani matka
ani dcera nemohly dlouho promluviti, prolévajíce
slze radosti a bolesti.
Konečně pravila dcera: „Jaká to radost, jaká
blaženost, že vás opět vidím, drahá matičko!
Ach, jak mám Bohu za to díky vzdáti! Povězte
však mi, jak jste se dostala na svobodu? Jak
se dařilo otci? A jak to bylo možno, že jste mě
nalezla v příbytku tomto, odloučeném od celého
světa?“