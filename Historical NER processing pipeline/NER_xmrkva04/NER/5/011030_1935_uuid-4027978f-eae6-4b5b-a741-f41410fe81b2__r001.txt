I při petrželi, která se má ukládati k uschování, třeba
nať olámati, jako u celeru; ponechá se tedy srdéčko netknu-
té, též se nezkracuje i kořen.
Chceme-li míti petržel i v zimě k řezání, zakládáme slabé
kořeny do truhlíčků, které se umístí obyčejně v kuchyni,
mírně se zalévají a skýtají stále čerstvé zelené natě k po-
třebě. K tomu obyčejně užíváme druhů kadeřavých. Nati
i kořenu petržele užívá se s prospěchem při močových cho-
robách.
Z druhů kořenových doporučují se zejména: petržel
krátká, tlustá, cukrová, raná, petržel mechová a pak „Non
plus ultra“, která jest pěkně kadeřavá a dává i kořen.
Petrželové semeno zachová až čtyřletou klíčivost. Seme-
ne docílíme ponecháním určité části na záhonu nevyzved-
nuté, která pak poskytne semeno. Anebo ještě lépe vybrati
v podzimu ty nejkrásnější hladké kořeny a pak vysaditi
časně z jara na určité místo.
Nezapomeňme i petrželové záhony vápniti hned v pod-
zimu.
Výnos z 1 aru as 150—180 kg.