FEUILLETON.
Ferd. Válek.
Z našeho života na Sibíři.
Po úmorné jízdě trvající plných 32 dní,
konečně vylézáme z vagonů, kterým jsme
již tak přivykli, že se nám z nich ani nechce;
jsme totiž ve stanici Berezovka, velkém to
zajateckém táboře ve Východní Sibíři za je-
zerem Bajkalským, mezi vysokými vrchy
pohoří Chamar — Daban, kterýžto tábor
stal se naším domovem na zimu prvého roku
světové války. Jest nás zde zajatců na
14.000, ponejvíce Maďarů. Jest před vánoci
a zima úžasná, máme zde již 45° mrazu,
dny krásné, jasné, ale mráz takový, až to
všemi kostmi proniká. Celý kraj pokryt
bílým, sněhovým rouchem a sluneční zář
až v oči řeže. Vcházíme do dlouhých ba-
ráků, zavšivených od Rusů, v nichž nám
jest souzeno ztráviti část našeho života na
pryčnách jak trestancům, neb sláma, kterou
jest nám dovoleno si vzíti, jest plná hmyzu,
tedy raději ležíme na holém prkně. Čas jest
ukrutně dlouhý, jednotvárný, vzduch prosy-
cen vším možným zápachem, tak že aspoň
na okamžik je třeba jíti přede dvéře na-
lokat se čerstvého vzduchu, který ale těžko
Upisujte právě vyloženou státní půjčku!