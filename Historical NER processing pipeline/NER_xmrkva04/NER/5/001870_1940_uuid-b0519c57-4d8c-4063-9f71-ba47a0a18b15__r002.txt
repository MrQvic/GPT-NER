Manželé Rögrovi byli téhož večera zcela tiši.
Röger bručel si vzpomínkové melodie. Po večeři
vyšel na balkon, zahleděl se na hvězdy a snil. Jeho
žena zůstala v jídelně, vzala do ruky rodinnou kni-
hu, kterou všude s sebou vozili: „Mon oncle Ben-
jamin“ od Clauda Tilliera v německém překladě,
a zabrala se do ní. Čtla očima slabiku za slabikou,
obracela listy, ale ve skutečnosti nemyslila na nic,
co tam stálo, nýbrž na to, jak by mohla býti pro-
slavena její krása, kdyby ji opravdový malíř vy-
maloval, kdyby obraz prošel Evropou, všemi umě-