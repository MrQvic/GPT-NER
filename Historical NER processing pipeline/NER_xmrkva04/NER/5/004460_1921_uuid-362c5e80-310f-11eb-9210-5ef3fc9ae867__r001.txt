Nie nehynieme! Svatý oheň horí,
bár dusí jeho plamy drsná ruka!
Ó, bratia — z našich hôr sa život borí,
náš koreň silný, on i žulu zpuká.
My hruďou l'ahli na tie naše bralá,
a nik nás viacej od nich neodtrhne,
nás magneticky drží Tatry skala
a silný vietor, ten len plevu zvrhne;
a hlboké sú našich grúňov svahy,
a vrahu nieto z našich dolín dráhy!
Lež či i vaše rovné, žírné polia
val cudzej búrky zdolejú a zhatia?
My biedni — no nás pre vás srdcia bolia
Slavianstva ohrožení naši bratia!
Bôl' rastie! keď váš syn už samovol'ne,
pod cudzie jarmo ducha, hlavu kloní,
a opovrhnúc vlastné kvety pol'né
za eksotickým pichláčom sa honí...
No jestli žírne polia slabou hatou
tu pre vás miesto: pod tou Tatrou svätou!