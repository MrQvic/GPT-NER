NALEZEN S ROZBITOU LEBKOU
NA SILNICI.
Pátrá se po nesvědomitém
automobilistovi.
V pátek 21. t. m. odpoledne, když turnovský
továrník Miloslav Šantroch se navracel z Pra-
hy, v lese na silnici u Pískové Lhoty spatřil po-
jednou na jedné straně silnici rozbité motorové
kolo a takřka uprostřed silnice pak ležet bez-
vládné tělo. Domyslel, že tu jde o nějaké neštěs-
tí, zastavil a neznámého mladíka, těžce zraně-
ného na hlavě, dopravil do mladoboleslavské
nemocnice. Mezitím přivolané četnictvo zjistilo
podle dokladů v tašce motokola, že jde o číš-
nického učně Josefa Šosvola, zaměstnaného v
Píchově restauraci v Turnově. Šosvol jel navští-
vit svého bratra do Dražic a byl patrně za jíz-
dy zachycen neznámým automobilistou. V pří-
padu je mnoho nejasností a dává možnost růz-
ných dohadů. — Těžce zraněný ležel uprostřed
jízdní dráhy, ale stopy jízdy i střepiny skel by-
ly zase jinde. Četnictvo proto žádá, aby se při-
hlásili svědci, kteří by o případu mohli něco
uvésti, aby se mohlo zjistit, jak číšník ke svému
zranění přišel. Úraz není lehký, neboť Šosvol
kromě těžkého otřesu mozku má také proraže-
nu spodinu lebeční a stav jeho stále budí obavy,
aby zranění nepodlehl.