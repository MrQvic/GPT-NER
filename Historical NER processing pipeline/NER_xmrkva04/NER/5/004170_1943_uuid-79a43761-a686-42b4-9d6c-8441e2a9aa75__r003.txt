PRÁCE NA POLI UČNOVSKÉ VÝCHOVY.
Vedoucí činitelé věnují všechno svoje úsilí pro
vzdělání svých svěřenců, kteří jsou při tom vy-
chováváni též ke kamarádské soudržnosti. Di-
vadelní soubor cvičí pilně další pěknou hru ze ži-
vota venkovského lidu »Habrovičky«, která již
také byla vysílána rozhlasem a dobře zapadá do
dnešního kulturního snažení na venkově. Vyžádá
si obsazení osmnácti herci a datum jejího pro-
vedení bude ještě oznámeno. — Pětadvacet mla-
dých lyžařů zkouší svoji zdatnost na terénech
novopackých hor a za vedení svých cvičitelů kaž-
dou neděli zde tráví ve svěžím vzduchu zimní pří-
rody své volné chvíle. J. Sobotka, kult. a s. ref.