Pozoroval značnou působnost této methody. Re-
akci organismu na vakcinu dělí na:
1. lokální — citlivost, lehké zardění a infil-
trace v místě vpichu. Obyčejně po prvních třech
injekcích mizela.
2. nasální — akutní rýma, překrvení sliznice,
zředění sekretu, přechodné zvýšení foetoru, epi-
staxis.
Na tyto akutní exacerbace chronicky probíhají-
cího processu pohlíží jako na typickou allergii
(podobnost se zjevy — ložisková reakce — po in-
jekcích tuberkulinových).
3. regionární: zrudnutí obličeje, bolesti hla-
vy, zubů, v krku, conjunctivitis, hučení v uších,
recidiva zahojené otitis media suppurativa chro-
nica.
4. celkové: horečky, vrhnutí.
Jako resultát therapeutický uvádí v jednom pří-
padu umenšení sekrece a úplné zmizení tvorby
příškvarů, ve čtyřech zmizení zápachu. Po osmi-
nedělní therapii zkoušena agglutinace sera ne-
mocných na bacilla Perezova, aniž docíleno sluš-
ného titru. Autor doufá, že další vakcinací docílí
vyššího titru a ruku v ruce s tím také úplného
vyhojení choroby.