„Jenže nejsou stejny,“ odsekla paní mistrová
jedovatě. „Jedny jsou jako draci a lité saně —“
„A jiné jako berušky, milá paní mistrová,“
doložil plukovník. „Každé po své povaze . ..
A proto, prosím vás, promiňte! Vždyť snad se
můžeme vyrovnat po dobrém. Nemyslíte, pane
mistře?“
A podal mu ruku.
Vlídným, srdečným tonem, zvláště podáním
ruky, byl starý Horoušek na polo udobřen.
„Nu — vždyť já sám,“ zakoktal rozpačitě.
„Ale žena, matka.— to víte, pane plukovníku...“
„Z tebe by po dobrém každý i duši vypum-
poval!“ zahučela uštěpačně žena.
A vytrhnuvši mu Barušku, kterou doposud
držel za ruku, jedovatě zasyčela:
„Pojď Baruško! Máš to pěkného tatíka!“
Mrknuvši opovržlivě zrakem po plukovníkovi,
vlekla Barušku zase odtud, mručivě hubujíc.
Zevlující děti, které tu dále nic nepoutalo,
rozprchly se za nimi.
Starý Horoušek postál chvíli, jakoby nevěděl,
co počíti. Když však mu podal plukovník ještě
jednou ruku, a srdečně prosil: „Už se, prosím
vás, pane mistře, nehněvejte!“ uznal přece jen
za dobré smířiti se docela.
,Nu — já, já, pane plukovníku, vím, že
vy —“ vykoktal. „Ale což, prosím vás! Vždyť
to víte! — Matka — vlastní matka, když spatří
zkrvácené, zmrzačené dítě — —