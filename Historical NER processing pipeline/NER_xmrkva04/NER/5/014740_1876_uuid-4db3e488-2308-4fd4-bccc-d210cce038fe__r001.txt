Bezbožný nevěří, že by se měl navrátiti z temností k světlu,
ohlídaje se se všech stran na meč. Job. 15, 22. — Bezbožný, když
přijde na hlubinu hříchů, pohrzí; ale jde za ním hanba a poha-
nění. Přísl. 18, 3. — Navrať se ku Pánu a odvrať se od nespra-
vedlnosti své a měj v nenávisti ohavnost. Sir. 17, 23. — Lítostivý
a milosrdný jest Hospodin a dlouho shovívající. Ne podle hříchů
našich učiní nám, aniž podle nepravostí našich odplatí nám. —
Jakož se slitovává otec nad syny, tak slituje se Hospodin nad
těmi, kteříž se ho bojí. Žalm 102, 10—13. — Život jsem já,
praví Pán: nechci smrti bezbožného, ale aby se odvrátil od cesty
své a živ byl. Ezech. 33, 10. — Pakli by bezbožný činil pokání
— a ostříhal by všech přikázaní mých a činil by spravedlnost,
živ bude a neumře. Esech. 18, 21. — Budou-li hříchové vaši jako
krev, jako sníh sbíleni budou. Isai 1, 18. — Což tedy díme?
Jest-li Bůh s námi, kdo proti nám? kterýž ani vlastního Syna ne-
šanoval, ale za nás za všecky ho vydal, kterakž nám také s ním
všecko nedá? Kdo bude žalovati na vyvolené boží? Bůh jest, kterýž
je ospravedlňuje. Řím. 8, 31—33.