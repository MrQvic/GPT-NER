8. Umělá a nerostná přediva.
V úzkém vztahu k uvedeným hmotám z buničiny, bílkovin,
kaseinu atd. jsou tak zv. umělá přediva.
Umělé hedvábí. Podstata výroby umělého hedvábí pozůstává
ve vlastnosti roztoku buničiny, jejich odvozenin, roztoků želatiny,
klihu a pod., že se určitými látkami či lépe roztoky určitých látek
srážejí v pevnou hmotu. Na př. se nejprve připraví působením
sodného louhu a sirouhlíku na buničinu t. zv. viskosa. Ta se roz-
pustí ve vodě a vzniklý roztok se protlačuje jemnými otvory do
roztoku chloridu amonného nebo kyselin. Tento druh umělého
hedvábí se nazývá viskosové.
Na př. se vyrábí acetátové umělé hedvábí rozpuštěním buni-
činy v anhydridu kyseliny octové nebo v ledové kyselině octové.
Pak se roztok zředí acetonem a protlačuje úzkými otvory. Při
tom rozpustidlo vyprchá a vzniknou vlákna.