l
Neříkejte vážně, co myslíte žertem! Řezník
a hostinský v Mohelnici, 35letý Bohuslav Tom-
sa, měl před časem psa bernardýna, který mu
však svou nenasytností natropil mnoho škod a
proto jej Tomsa zabil. Poněvadž je v obci dost
zájemců o psí maso, prodal jim je. Kousek slí-
bil také své posluhovačce Marii Škrétové, kte-
rá si však pro ně poslala snachu Pavlínu Mi-
holičovou. Té Tomsa řekl, že jí zabalí půl kg
skopového a dal jí maso ze psa. Ona se doma
sice dověděla, že jde o maso psí a stejně bez
rozpaků je upravila pro rodinu, jejíž všichni
členové i s kuchařkou si na mase velmi po-
chutnali. Pak se však žert přenesl na veřejnost,
vznikly z toho všelijaké podivné řeči a na Tom-
su bylo učiněno trestní oznámení pro přestupek
zákona o potravinách. Před okresním soudem
v Mnichově Hradišti byl však Tomsa osvobo-
zen. Než s rozsudkem nebyl spokojen státní zá-
stupce, který se odvolal a nyní krajský soud
v Ml. Boleslavi rozsudek změnil a vyměřil Tom-
sovi pokutu 100 K, ev. náhr. trest 2 dny nepod-
mínečně. Inu, nemá člověk říkat vážně, co myslí
jako žert.