objala své dítě a něžně políbila ... Ale dítě
políbení neopětovalo, ba více — snažilo se
vymknouti se z náruči matčiny. A když to
nebylo možno, dalo se do usedavého pláče .. .
Matka dítě pustila, ale dítě pláče dále.
»A půjdeš s maminkou, slyšíš — se svou
drahou jedinou maminkou, která ti přinesla
hračky a cukroví a šaty —?« ozvala se pěstounka.
Plačící dítě neodpovídá.
»Půjdeš?« optal se pěstoun s důrazem a
tak přísně, že se i matka zachvěla.
Dítě i nyní ještě chvíli váhá; po té plačíc
odpovídá: »Ne — ne! — Já — nepůjdu!«
Ubohé matce sevřelo se srdce křečovitou
bolestí a po chvíli vypukla i ona v pláč — —
Trváme, že není snad jediné čtenářky,
která by tak krutě zkoušené matce nepřála, by
bylo nejvřelejší přání její vyplněno.
Ale příroda jest neúprosna . ..
Nemůžemeť jinak, nežli prostě dopověděti,
že přes všechny prosby a sliby dítě nechtělo
ani slyšeti o opuštění svých pěstounů. A nechtěla-li
matka vlastnímu dítěti způsobiti hoře bezměrné,
nezbylo jí, nežli vrátiti se domů se zdrceným
srdcem — bez dítěte.