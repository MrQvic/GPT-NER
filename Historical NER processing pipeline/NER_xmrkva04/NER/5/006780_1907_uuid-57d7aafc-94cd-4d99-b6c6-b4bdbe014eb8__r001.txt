B. Pro předměty nepovinné kromě jazyka německého.
a) Krasopis.
V I. oddělení (žáci I. tř. gymn.) bylo písmo německé a latinské dle
předpisů na tabuli psaných procvičeno; při tom dbáno písma běžného a
úpravy písemných prací.
V II. oddělení písmo německé a latinské znova probráno a zopako-
váno. Hlavně hleděno k jednoduchosti, zřetelnosti a úhlednosti písma. V druhé
polovici II. běhu procvičeno písmo řecké.
b) Kreslení.
Oddělení I. Kreslení tvarů geometrických a prvků plochého orna-
mentu se zvláštním zřetelem k tvarům křivočarým a jich částem, z nichž
tvořeny jednoduché ornamenty. Pracováno tužkou a barvou dle vzorů na
tabuli kreslených.
Oddělení II. Nižší skupina. Kreslení jednoduchých plochých
ornamentů dle vzorů na tabuli a dle tabulových předloh. Perspektivné
zobrazování těles geometrických dle dřevěných modelů. Poučení o osvětlení
těles a o barvách.
Vyšší skupina. Plochý ornament polychromovaný z různých slo-
hův, zvláště klassických, a to dle předloh. Pokračování v perspektivném
kreslení dle dřevěných modelů; plastické ornamenty dle vzorů sádrových.
Figurální kreslení dle předloh, sádrových reliefů, mask a hlav.