Baronka.
Zatím aspoň povšechně
chci obsáhnouti zrakem tento div.
Ach, to je skizza k dílu, které znám
z výstavy loňské, jemná, žlutavá —
a zde ten pastel... a zde ... báječné!
Nevíte, mistře, jak mne zajímá
tak důvěrně se v duši podívat
umělci muži! A zde chtěla bych
jedenkrát sama sedět v myšlenkách!
Jak intimní to koutek, sedátko
jak pro milence! A co mistrů zde!
A jaké milé, vkusné rámečky!
Zde nepostačí pohled povšechný,
však delší doba pilných studií!