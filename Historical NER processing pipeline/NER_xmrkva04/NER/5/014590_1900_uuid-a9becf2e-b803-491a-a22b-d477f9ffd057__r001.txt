— Žertuji jenom. Není třeba se obávati, ani
zvláštní opatrnosti dbáti.
— Prosím také o nějaký kočár uzavřený a
plechem opatřený.
— Dám třeba dva, ale snad hned neodjedete?
Spěchám, mám na pilno... A již dlouho
zde sedím.
— Vypravte tedy své Tatary napřed do Krá-
negoslavu. Já pošlu posla, aby tam byl pro ně
obrok připraven, a vám vlastní eskortu dám do
Krasnegoslavu. Nic zlého vás zde potkati nemůže,
neboť je to můj kraj, dám vám dobré vojáky z
německého pluku dragonského, lidi smělé a cest
znalé... Ostatně cesta je jako by srpem mrštil.
— A proč já bych měl zde zůstati?
— Abyste se s námi déle pobavil, jste nám
milým hostem, rád bych vás tu měl celý rok.
Poslal jsem pro stáda, možná že se vám některý
koník hodí, který vás v čas potřeby nesklame.
Kmitic bystře pohlédl panu starostovi do očí,
a potom, jako by se byl rozmyslil, náhle řekl:
— Děkuji, zůstanu a Tatary napřed vypra-
vím.
I šel, aby jim dal ihned rozkazy a vzav Ak-
baha-Ulana stranou, řekl:
—
Akbahu-Ulane. Máte jeti napřed do Kras-
negoslavu, po silnici, jako by srpem mrštil. Já
zde zůstanu a za den po vás pojedu se staro-
stovou eskortou. Slyšte nyní, co vám povím: vy
do Krasnegoslavu nepojedete, ale v prvních lesích