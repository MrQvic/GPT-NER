§ 5.
1. Do studijní doby se počítají jen ty semestry, v nichž si
posluchači zapíší nejméně 20 týdenních hodin přednášek (semi-
nárních a praktických cvičení) a skutečně se jich účastní.
2. Semestry strávené na některé jiné fakultě nebo vysoké
škole může profesorský sbor započísti do povinné studijní doby
nejvýše dvěma semestry, je-li toto studium aspoň částečně pří-
buzné se studiem na pedagogické fakultě. Toto ustanovení ne-
platí pro kandidáty učitelství škol mateřských v přechodné době,
ve které se zkracuje jejich studijní doba na dva semestry.
3. O započtení studijní doby ve větším rozsahu rozhoduje
ministerstvo školství a osvěty (na Slovensku pověřenectvo škol-
ství a osvěty) na návrh profesorského sboru.
4. O započtení studia vykonaného na zahraničních vysokých
školách rozhoduje na návrh profesorského sboru ministerstvo
školství a osvěty (na Slovensku pověřenectvo školství a osvěty).