Hlavní správa výchovy a osvěty byla pově-
řena vládním usnesením o politických právech
vojáků ze dne 25. srpna 1945, aby dbala o poli-
tické vzdělání příslušníků branné moci v duchu
demokracie a antifašismu a v duchu národního
a státního uvědomění. Aby HSVO splnila svou
povinnost, vydává sborník programu politických
stran, které, sdruženy v Národní frontě jsou
nositelkami politického života a výrazem poli-
tického rozvrstvení národa.
Tato příručka nechce agitovat, chce jen in-
formovat. Není však možno si utvořit obraz
o politických stranách jen na základě jejich pro-
gramů. Jen studium theorie a praxe jednotlivých
politických stran umožní každému utvořit si
vlastní úsudek o jednotlivých stranách.