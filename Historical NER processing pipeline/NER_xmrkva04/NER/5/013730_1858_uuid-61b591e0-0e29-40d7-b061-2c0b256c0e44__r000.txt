Bohumír, jejžto rodičové, bratří a sestry co
mrtvého oplakávali, byl ještě živ. Na rozbou-
řeném moři vystál ovšem smrtelné úzkosti. Každé
okamžení myslil, že se musí potopiti lodička, nad
níž se srážely vlny. U velikém strachu držel bez
přestání ruce k nebesům sepiaté a volal k Bohu
o milost a smilování. Konečně vrhlo vlnobití lo-
dičku na skálu v moři.
Jak mile zpozoroval, že na břeh vrazila, vy-
skočil rychle, probředl skrz pěnivou vodu na zem
a mořskou vodou a lijákem celý promoklý vylezl
na nejbližší skálu. Když se zotavil drobet z úz-
kosti a polekání a podíval se na rozprouděné
moře, sebe však v bezpečnosti shledal, padl na
kolena a díky vzdával Hospodinu, s sepiatýma
k nebesům rukama volaje:
„Ty, o pane nebeský, Jehož větrové a moře
poslušni jsou, Ty, k Němuž jsem v smrtelné úz-
kosti své o pomoc volal, vyslyšel jsi volání mé!
Budiž Tobě děkování neskončené!“
I podíval se dolů na lodičku. Mocná vlna
mořská vrhla ji zrovna mezi dvě vysoké skály,
mezi nimiž byla rozvalina-
„Můj milý Bože!“ zvolal pohnutý Bohumír,