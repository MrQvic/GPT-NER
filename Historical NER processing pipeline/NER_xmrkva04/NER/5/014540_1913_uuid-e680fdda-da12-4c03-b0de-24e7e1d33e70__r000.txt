ráda, že žertuješ. Vyhlížíš tak nějak přepadle —
ač nedělá-li to jen světlo měsíce.“
Při tom pátravě zírala mu do tváře.
„Nežertuji, Charlotto, je to zcela vážně mí-
něno. Ten starý zámek, před nímž jsi vždy tako-
vou úctu měla, jest od nynějška tvým majetkem.“
Ukázal na dopis a doložil:
„Zde to stojí černé na bílém. Můj bratr i jeho
synáček jsou mrtvi; já jsem nyní majorátním pá-
nem a náš Jeníček je — dědičný princ.“
Charlotta odložila dítě na zem, uchopila mu-
žovy obě ruce do svých dlaní a pevně se mu dí-
vala do očí.
„A ty, Roberte, nastoupíš ono dědictví?“
„To je vlastně komická otázka,“ odpověděl.
„Ty je míníš nastoupiti a odejdeš nám zpět
do St. Guy a opustíš naši krásnou zemi, opustíš
mne — a Jeníčka?
„Tebe a malého Jeníčka? Což jsi šílena, Char-
lotto? Vždyť k vůli němu to všecko činím! A ty —
nejsi-liž moje žena, hraběnka Lemerrová, právě
tak, jako bys byla šlechtičnou rozenou?“
„A přece jen musíš mne i dítě opustiti, jestli-
že dědictví nastoupíš, neboť já ti Jeníka nedám!“
Její oko ve měsíčním světle výbojně zazářilo.
„Ty mně... Jeníka nedáš? To jsou hotové
hádanky, jež mluvíš! Co tím chceš říci?“