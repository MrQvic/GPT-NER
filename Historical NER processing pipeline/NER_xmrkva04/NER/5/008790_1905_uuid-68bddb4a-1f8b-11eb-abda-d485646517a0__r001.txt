Jest zjištěno nad veškeru pochybnost, že psaním, čtením a
pod. pracemi, při kterých oči trvale musí luštiti na malou vzdá-
lenost písmenky, je podporován vznik oněch změn v oku, které pů-
sobí krátkozrakost.
Krátkozrakost, zejména silnější, je choroba jednak velmi ne-
příjemná, která se však může státi — bohudíky ve vzácných přípa-
dech — i velmi závažnou; může nastati odchlípení sítnice a jiné
změny v oku, vedoucí ke slepotě.
Při ohromném rozšíření jejím mezi intelligencí je jistě na
místě uvésti několik slov o tom, jak možno se jí vyvarovati, po pří-
padě udržeti ji v mírných mezích.
Hlavním pravidlem je, co možná při práci nepřibližovati se
s očima více než tolik, aby ještě ruka mohla svou práci řádně ko-
nati (psáti a pod.). Za nejčastějších poměrů je to vzdálenost oka asi
35—40 cm. u dospělého člověka při správném sedění (vzpřímený
trup, hlava jen nepatrně ku předu nachýlena).