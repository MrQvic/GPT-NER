Kvapil František, nar. 1855 ve Žherách u Čes. Brodu, tajemník českého
musea, přední český básník epický a pilný překladatel z polské litera-
tury. Ze spisů jeho známy jsou „Zaváté stopy“, „Když kvetly máky“ a j.
Kvapil Jaroslav, nar. 1868 v Chuděnicích, dramaturg Národního divadla,
básník lyrický a dramatický. Z lyrických knih jeho uvésti jest: „Pada-
jící hvězdy“, „Básníkův deník“, „Tichá láska“, „Trosky chrámu“,
z dramat: „Oblaka“ a pohádkové „Princezna Pampeliška“.
Kynský František Dominik (1777—1848), ze Slaného, profesor teologické
fakulty v Brně. Překládal z jazyků klasických i moderních. Známa
jest jeho nénie „Na smrt mého kanárka“.
Langer Josef Jaroslav (1806—1846), rodilý z Bohdanče, archivář knížete
Kinského a později důchodní v Bohdanči, básník humoristicko-satirický
(„Bohdanecký rukopis“, „Den v Kocourkově“), skladatel selanek a
bajek.
Leger Karel, nar. 1859 v Kolíně, statkář tamže, po přednosti básník epický
a satirický. Nejznámější ze spisů jeho jsou: „Pohádka z naší vesnice“,
„Všední život“, „Český román“, „Balada o mrtvém ševci a mladé
tanečnici“. Pěkné jsou i jeho romány „Emancipovaná“ a „Petr a Pavel“.