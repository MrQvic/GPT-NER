B) Kysličníky.
a) Anhydridy.
Křemen (anhydrid křemičitý — SiO,).
a) Jevnokrystalický.
V bezbarvých spojkách hranolu a jehlance šesterečného zřídka jak
voda čirých, na obou koncích úplně vyvinutých,
na plochách hranolu na
příč čárkovaných na Bílém Kamenu u města Žďáru, u Bludova, Jihlavy,
Rešice, Slavonic a Veveří (syenit) v útvaru rulovém; v břidlici amfibolitové
u Kunštátu, Křetína a Lysic. Žlutý co citrin, ve spojkách na obou
koncích vytvořených u Veveří v syenitu, u Tišnova, v žule u Vladislavy
v druzách, v rule u Slavonic, v obláscích kolem města Ždáru.
Fialový jakožto amethyst, na povrchu šedý v žule u Batouchovic;
ve spodním stupni útvaru jurského u Rudic a Olomučan; modrý, v druzách
narostlý na červeném zrnitém křemenu na Květnici u Tišnova; světle-
fialový až růžový v druzách vyplňuje dutiny rud železných u Rudic.
Růžový, jako růženín, hrubý v žule u Velkého Meziříčí a na Dlouhé
Zdi u Jihlavy v útvaru rulovém.