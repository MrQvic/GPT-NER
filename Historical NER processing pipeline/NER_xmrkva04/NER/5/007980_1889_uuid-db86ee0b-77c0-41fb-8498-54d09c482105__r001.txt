Již při návratu svém z cesty po Evropě setkal se Petr
s novým králem polským a zároveň i kurfirstem saským Augu-
stem II. i osvědčil při té příležitosti přání, dobyti nazpět břehů
moře Baltického, ztracených mírem Stolbovským. Touže dobou
vyskytl se nadaný horlitel pro koalici proti Švédsku v osobě
livonského rytíře Patkula. Když totiž Švédové v opanovaných
Livonech pobírali rytířům německým i statky korunní, i ty, na
které neměli zápisy, stal se Patkul hlavou oposice. Povolán
proto do Štokholmu a postaven před soud; podařilo se mu sice
uprchnouti, ale v nepřítomnosti odsouzen jest k smrti. Jezdil
potom po Evropě a přijel konečně s hotovým plánem do Var-
šavy, navrhuje, aby Polsko, Rusko a Dánsko začaly najednou
válku se Švédskem: Polsko aby vzalo si Livony a Estony, Dán-
sko Holštýn, Rusko Ingrii a Karelii.
Doba zdála se takovému plánu příhodnou. Švédsko platilo
sice od války třicítileté vedle Francie za první velmoc válečnou,