vého hnutí. Svobodné členství je nám zárukou
nejdůležitější demokracie hnutí právě tak jako
volitelnost a odvolatelnost všech orgánů odboro-
vých organisací, jejich tajná volba, kontrola a
tvořivá kritika. Stavíme se proti politice stranic-
kého sektářství v odborech, proti řízení odborů
politickými stranami. O všech otázkách odboro-
vé politiky musí rozhodovat demokraticky
oprávněná odborová složka většinou hlasů. So-
ciální demokraté budou pracovat k tomu, aby
nejen každý příslušník strany byl členem odbo-
rového hnutí, ale aby při důsledném zachování
zásady dobrovolného členství organisovaly od-
bory největší část pracující třídy. Jen svobodné
a demokratické odbory mohou úspěšně aktivo-
vat nejširší masy pracujících a zapojit je do bu-
dování nového společenského pořádku, mohou
vychovávat početné kádry dělníků rukou i ducha
ke kolektivní odborové práci a k vyšší třídní so-
lidaritě. Svobodu odborového hnutí nevidíme
však v bezhlavém zakládání odborových spolků,
nýbrž v uvědomělém a odpovědném postupu
jeho vedení ve všech formách odborové práce.