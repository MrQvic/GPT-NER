Dva mladí žáci Myslbekovi, Halmann a Pekárek,
dostavili se s náměty náboženskými; jinak převládá po-
dobizna. Poctivě pracované portretní studie vystavují Šaff
a Stránský; výše ještě bych kladl B. Vlčka s dvěma
do dřeva řezanými bustami, Amorta s velmi živým por-
tretem Julia Zeyera a Poppa s poprsím V. K. Klicpery
pro foyer Národního divadla.
Františka Bílka nechci přejíti, protože ho dle
některých prací jeho velmi cením jako talent vzácný a
samorostlý; ale přiznám nicméně otevřeně, že jeho letošní
„Výklad o Madonně“ dělá na mne mnohem spíše dojem
duševního poblouzení nebo šlendriánu než vážné práce
umělecké.
Mám-li resumovati svůj dojem z letošní výstavy:
České umění nabývá kvalitativně na Rudolfin-
ských výstavách převahy nad prostřední cizi-
nou, kterou je velmi nespravedlivé početně tís-
něno a o vzduch připravováno. Nespravedlnosti té,
jak se zdá, Krasoumná jednota přítrž učiniti nemíní; ne-
zbývá tedy, než aby se vybavili čeští umělci sami a uči
nili rázný krok k samostatnosti a tím jistě také k novým
úspěchům. Za rok doufáme je pozdraviti na této dráze.