doprosiť. — Všade mají selky práci v konopí, každá
mne odbývá, že nemá kdy, ha žádná nechce si vzíť tulik
času, co potřeba zdrobet chleba hukrojiť,“ — naříkal
si žebrák.
Ježíš řekl mu, aby posečkal, a sám vešel do statku,
odkudž byl dříve žebrák vyšel. — Selka byla se služ-
kami zaměstnána svazováním konopí, jež do močidla chy-
staly. — Pán Ježíš prosil ji o kousek chleba. — „I totě
se s vámi pytel roztrh' — jeden za druhým! — Jdite,
jdite — nemám kdy vám slúžiť!“ osopila se na něho
selka, a když Ježíš přece prosil, a že jí to Pánbůh na-
dělí, co chudému žebráku dá, rozkřikla se zlostně: „Ne-
potřebuju vaše klábosení, nic nedostanete — k vůli vám
se od práce zdržovat nebudu!“
Ježíš odešel z toho statku a vešel do druhého, kde se
mu lépe nedařilo. — Tak i ve všech ostatních ho selky
odbyly. — I řekl Ježíš selce, jíž naposled byl prosil:
„Pamatujte, budoucně budete míť při konopí za trest
z jedné práce dvě.“ — Po těch slovích odešel ze vsi,
vezma si žebráčka s sebou.
Od té doby prý to je, že se musí konopí na dvojí
trhat — paskonné dříve a hlavatec později.