pozdravili, nýbrž jen s opovržením se na ni
dívali.
Modlila se zvlášť srdečně v kostele, aby s
ní sejmul Bůh tu velkou hanu a potupu, že ji
mněli lidé zlodějkou a muže jejího zlodějem.
Když po službách Božích s mužem a s dětmi
z kostela vykročila — ai! před chalupou jejich
stál skvostný kočár s dvojím spřežením. Lidé,
kráčející před Markytou volali radostně:
„Hle to kočár naší vrchnosti! O Bohu díky,
naše hodná vrchnost vrátila se zase z cizích zemí
kamž se byla utekla.“
A skutečně stála paní z Chlumu na práhu
Vávrovu. Vedle ní stála jiná paní vznešené po-
stavy, byla však lidem neznámá.
Ludvík však vzkřiknul náhle velice: „Můj
Bože! o má předrahá matinko!“ a letěl s roze-
vřenou náručí k paní. Ona ho obejmula, se-
hnula se k němu a kropila tvář jeho hojnými
slzami radostnými. I Ludvík plakal radostí.
Přístojící lidé byli velice pohnuti a mnozí
měli slze v očích. „Je to Ludvíkova matka“
šeptali jeden druhému „kdo by si to byl pomy-
slil, že má ten chudý chlapec tak vznešenou
matku.“
Poněvadž se však zástup lidí pořád rozmno-
žoval, vedla paní z Chlumu vysoce utěšeného
Ludvíka a matku jeho do jizby. Matka, ra-
dostí tak mocně uchvácena, že nemohla skoro
již státi, sedla na lavici.