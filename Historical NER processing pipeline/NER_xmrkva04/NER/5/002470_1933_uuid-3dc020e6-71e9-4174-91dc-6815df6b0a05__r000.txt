Pohlavně nespecifická indikace Prelobanu,
hormonu předního laloku hypofysy, jest Adi-
posita, u níž musí býti ovšem také předem
zjištěno, je-li původu endokrinního. Vedle účel-
né a individualisované diety doporučuje se dá-
vati vysoké dávky Prelobanu, jehož thyreo-
tropní složka povzbuzuje činnost žlázy štítné;
účelně podporuje se tato činnost současným po-
dáváním Elityranu, hormonu žlázy štítné.
Jednotlivá pozorování poukazují na to, že sou-
časné podávání pohlavně specifického hormonu
Erugonu u muže a Undenu u ženy výsledky
velmi zlepšuje. Doporučuje se podávati denně
3-6 dragée Prelobanu, kombinované po případě
3-6 tabletami Elityranu, podle tolerance.
Příležitostně pozorovány dobré výsledky
léčbou Prolanem při neovlivnitelných mi-
grenách a psoriasis.
Při předčasných porodech mohlo býti na
velkém materiálu pozorováno snížení úmrtnosti,
bylo-li podáváno denně tolik myších jednotek,
kolik činíl desátý díl váhy v gramech.