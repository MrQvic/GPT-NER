Pro vlasť milou kabát z těla,
Kdyby si ho od nich koupit chtěla,
Rozumí se, za hotové,
Z ručky do ručky,
Ne snad na půjčky.
Jinak je muž obstojný,
Trochu kmotr z mokré čtvrtě,
Ale pokojný.
S mistrem by to tedy šlo,
Neníliž pak pravda, co?
Za to je však mistrová
Tak náramně zlá,
A krom všeho
Toho zlého
— O ty jemináčku jemine
Tak urputná Němkyně,
Že si Honzík nesmí ani málem
O své vlasti zaklábosit.
Za to je však v rejdu stálem.
Musí dříví štípat, vodu nosit,
Chovat dvouletého kluka,
— Div mu neupadne ruka,
Kolíbati rozmazané děcko,
A si nechat líbit jiná muka.
A však, cožpak je to všecko
V porovnání s nesnází,