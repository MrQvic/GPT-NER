III. Odbor kreslicí navštěvuje 16 řádných žákyň.
Žákyně dopůldne kreslí, odpoledne se učí střídavě literním
předmětům a ručním pracem.
Dosud se pěstovala architektura a krajinářství, jakož i orna-
mentika a kreslení květin, jež jest v krajinářství zahrnuto.
V letním běhu začne se vyučovati kreslení dle přírody, pak
kreslení figurální a kreslení zvířat.
Vzhledem ku kreslení technickému hleděno k tomu, by žá-
kyně kreslily obrysy přísně, a aby nabyly jistoty a určitosti, za-
vedeno kreslení pérem, které vede žákyni k čistému provedení,
jehož při xylografii a rytbě jest nevyhnutelně zapotřebí.
Nauka o perspektivě začne se přednášeti, jak mile žákyně na-
budou ohebnosti v kreslení.
O úspěchu odboru tohoto mohou se ctění členové a hosté
přesvědčiti, kdykoliv jim libo; výkresy žákyň jsou k tomu účeli
vždy v pisárně spolkové vyloženy.