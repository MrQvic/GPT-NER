livý účinek, opíraje se o zkušenosť, že psychické rozčilení ženy kojící působí
na odměšování mléka, tak že mléko až toxicky působí.
Jsou i dosti četné případy známy, v nichž nastala po psychických
insultech okamžitá nebo rychlá smrť, již si z jiné příčiny vysvětliti
nebylo možná.
Však zřídka kdy se stává, aby nastala smrť od psychických
dojmův u osob zdravých; skoro ve všech případech jde o osoby
choré, pravou příčinou smrti jest pak chorobná změna a psychický
dojem jest jen příčinou příležitostnou. Zejména to jsou chorobné
změny srdce, nedomykavosť, súžení chlopní, prudké a vleklé záněty
svalu srdečního, a nemoci tepen (endarteriitis a j.), při nichž zhoubný
účinek dojmů nejčastěji pozorován bývá, který záleží buď v ochrnutí
srdce anebo v puknutí chorobných tepen v mozku.