Počátkem 19. století Opavané již nevěděli, kde sva-
tyně stála a brzo i jméno světcovo upadlo v nepamět
tak důkladně, že starý „Lenhartsgassel“ jmenuje se dnes
po jakémsi skřivánku, který tu nikdy nelítal, nezpíval,
ani živ nebyl.
Grunt sv. Lenharta, jež držel v sobě 75 čtv. sáhů,
daroval magistrát r. 1794 majiteli židovské zahrady Ant.
Krätschmerovi. Budovy Lemachovy, jež nyní při za-
hradě té spatřujeme, postaviti dal r. 1841 Aug. Scholz,
úředník německého řádu.