„Nic — nic,“ koktal Kneebone, když ou-
trpnost jeho byla ustoupila chytrosti. „Těší mne toliko,“
pravil bera šňupec, což bylo mu nechybným outoči-
štěm v každé těžké případnosti. „Policejního ouředníka
vyzradit — to nejde,“ mumlal sám k sobě.
„O je! jaká to pěkná tabatěrka!“ zvolala Běta.
„Je zlatá?“
„Z ryzího zlata,“ odpověděl Kneebone. „Mám
ji od úbohé paní Woodovy, jejížto ztrátu věčně
budu želeti.“
„Prosím, dejte mi šňupec,“ pravila Běta s ča-
rovným pohledem. „Já hrozně ráda šňupám.“
Soukeník podal jí ochotně tabatěrku, kterouž jí
Modrokož vytrhl, a vzav hodný šňupec, lhostejně
do kapsy vstrčil.
Jakovi to neušlo. „Vrať ji hned!“ velel.
„Safraperte, setníku,“ zvolal Modrokož, ne-
vrle rozkaz vyplniv; „odstoupil-lis ty od výdělku, aspoň
jiným nepřekážej.“
„Ráda bych okusila ten švestkový tort,“ pravila
Madla, „nevidím však žádnou lžíci.“
„Já zazvoním,“ dí Kneebone, vstávaje, „obá-
vám se však, že služebnictvo mé odebralo se již na lože.“
Modrokož byl mezitím sklenici svou vypil a
zase naplnil, a dal se do zpěvu:
„Byl jeden truhlář poctivý,
Oven Wood jmenem nazvaný,
Ten v třídě Wychské zůstával,
Hromady peněz schovával.
Tulidum — tulida!