Lůna vylévala po krajině své mdlé světlo a po-
zemšťané zapomínali v občerstvujícím spánku těžká
břemena zašlého dne.
Byl jsem velmi pohnut; srdce mé prochvívaly
staré usnulé city lásky tak, že jsem ani usnouti nemohl.
Prostranný pokoj zdál se mi malým býti a otevřel
jsem okno, bych čistý noční vzduch ssáti mohl.
Oko mé spočinulo na nebes blankytu, kdež se
myriady hvězd třpytili, a mimovolně jsem zvolal: „O
Anno, jak šťastným bych byl Tebe svou nazývati!“
Tu mi bylo jako bych hluboký povzdech neda-
leko zaslechl, jaksi mimovolně vyhlédl jsem z okna
a uzřel jsem Annu okno své zavírající.
Po malé chvílce vrhnul jsem se na lůžko a dal
jsem si zdáti o — Anně.
S mladistvou svěžestí rozbřesklo se jitro a slibo-
valo nejkrásnější z dnův.
Rychle se přistrojiv a posnídav, spěchal jsem
k poštmistru a jeho manželce. Rozloučení bylo velmi
srdečné a se strany mé až pohnutlivé. Oko mé hle-
dalo jen Annu! Pozorovav, že není přítomna, vzchopil
jsem se k odchodu.
Na schodech mi Anna přišla vstříc. Co mi ruku
na rozloučení podávala, kterouž jsem křečovitě ke rtům
tiskl, zarosilo se oko její perelnatou slzou; tím od-
kryla škrabošku citův pro mne chovaných. Nemohl