d'Arc upadla sice do zajetí anglického a byla roku 1431 v Rouenu
jako čarodějka upálena, ale zbraně francouzské dobývaly úspěchů
nových a nových.
V polovici 15. věku zůstalo v rukou anglických na pevnině jen
pobřežní město Calais; mír výslovně uzavřen nebyl, ale anglické
poměry domácí znemožnily další boje. V Anglii totiž vypukly po roce
1455 krvavé a dlouholeté spory o trůn mezi královskou větví lanca-
sterskou (znak růže červená) a yorkskou(růže bílá). Výsledek
stoletého zápasu na pevnině byl tedy, že rod Valois nejen zachoval,
ale i rozšířil dědictví starší větve rodu Kapetova.