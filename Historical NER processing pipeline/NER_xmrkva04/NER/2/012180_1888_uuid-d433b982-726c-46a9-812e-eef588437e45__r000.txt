**
Petr na slova jeho nedbaje, ohlížel se okolo
sebe, a ponejprv se obrátil. Po té za chvíli chtěl
zase kořalku.
„Ale kde ji vezmu?“ durdil se Rákos. „Peněz
nemáš, já také ne. Na kořalku ti nikdo nedá.“
Když ale Petr po kořalce nepřestal toužiti,
zdvihl se Rákos řka: „Inu, počkej, já dojdu do
vsi. Jestli ti tam kořalku dají, mně to jedno.“
Šel k rychtáři, přinesl zprávu, že nemocný
nemá jiné myšlénky než na kořalku.
„Hádám,“ doložil, „že je ňáký kořalečník.
Ostatně podlé všeho, jak se to nyní ukazuje, vede
se mu již lépe, a již se sám obrací. Že chce ko-
řalku, je také důkaz, že se v něm opět probu-
zuje síla životní.“
U rychtáře bylo několik sousedů a všickni se
vadili, že jim takový dareba dělá obtíže.
„Jest to poběhlík,“ pravili, „jenž nezasluhuje,
abychom s ním měli milosrdenství. Kořalka ho zka-
zila a nyní máme se o něj starati my!“
Jistý soused, který sám rád se napil, navrhl,
aby mu skleničku kořalky zaplatili, že snad ho
uzdraví. A pak že půjde.
Když to rychtář nechtěl vzíti do vydání, dal
on na čtvrtku sám.
Proti tomu nikdo nic nenamítal, a Rákos mu
ji donesl.
Petřík ji vypil na jeden doušek.