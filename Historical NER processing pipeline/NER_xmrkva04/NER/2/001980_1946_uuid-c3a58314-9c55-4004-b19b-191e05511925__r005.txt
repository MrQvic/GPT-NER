tak nestane, jsou usnesení ústředního zastupitel-
stva strany pro členstvo strany závazná.
Ústřední zastupitelstvo strany jedná a rozho-
duje o zprávách širšího i užšího výkonného vý-
boru, posuzuje jejich činnost a podává zprávy a
návrhy sjezdu strany.
Ústřední zastupitelstvo strany rozhoduje o od-
voláních proti vyloučení ze strany (čl. I., odst. 6),
provádí náhradní volby svých členů a zvolí kaž-
doročně čestný soud strany podle řádu, vydaného
širším výkonným výborem strany. Čestný soud
strany jedná a rozhoduje o sporech, vzniklých
mezi jednotlivými členy strany z činnosti organi-
sační a politické.