Ale nejen vesnice, také zastupitelstva městská v našem okresu,
mají, co se vysazování týče, velmi mnoho na vrubu.
Letos ještě ty, jichž se týče, nechci jmenovati v naději, že tato
upomínka na jich povinnosť dostačí, aby to, co zanedbali, zase napravili.
Abych nehospodářství, jakéž se v záležitosti zakládání ovocných
stromořadí provádí, dle možnosti zamezil, učinil jsem zdejšímu okresnímu
zastupitelství návrh, aby nechalo okresní silnice na útraty všech při
dotčených silnicích ležících obcí vysázeti a sice tím spůsobem, že by
svěřilo vysázení osvědčeným silám zahradnickým, jež by povinny byly
pro krajinu zdejší výhodné stromoví nasázeti. Návrh byl jednohlasně
přijat a obce o tom uvědoměny.
Kéž jen dobrá tato vůle netečností obcí za své nevezme!
Uvidíme!
V naději, že příštím rokem budu moci podati zprávu potěšitelnější,
končím tento dopis svůj.
Na zámku Tažlovice dne 16. ledna 1885.