objal starý hrabě s radostí dceru sestry své co
svou nevěstu.
Paní Berlot měla dlé přání hraběte žíti zcela
pokojně ale pokoj omrzel brzy činnému životu
zvyklou ženu i přála si konečně, aby jí byla
svěřena jakákoli služba v zámku. Hraběnka ne-
chtěla z počátku dopustiti, aby dobroditelkyně
jejich neteře jim sloužila, konečně jí však přece
dovoleno, aby ve všem v zámku pomáhati směla,
a ona uměla se vyznati v tom tak dobře, že
rada paní Berlot brzy se stala všem nevyhnu-
tedlnou.
Když pak přijaté sestry Růženčiny za muže
se provdaly, přála si, aby matka Berlot k ní
do zámku se odstěhovala; a když stařenka se-
dávajíc pod stínem košatých líp v zahradě zá-
mecké na kolenou vnuky své, nebo syna Růžen-
čina houpala, často s vděčností oči k nebi obrá-
cejíc říkala: „Dobrý skutek nalezá již na zemi
hojnou odplatu.“