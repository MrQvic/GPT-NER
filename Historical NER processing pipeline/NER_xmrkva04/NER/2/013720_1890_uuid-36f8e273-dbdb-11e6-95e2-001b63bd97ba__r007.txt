pro stavbu zděnou, předložil již v měsíci únoru pří-
slušné plány. Stavební komité prozkoumajíc je, učinilo
snesení doporučiti výkonnému výboru stavbu paláce dle
tohoto návrhu provésti. Návrh byl skutečně schválen
a k provedení přijat. Avšak vlastní původce jeho — pan
Münzberger — veden novou myšlénkou: při hlavním
paláci již stavebním materialem charakterisovati nynější
dobu, jal se pracovati na novém návrhu ze železa,
k čemuž stavební komité i výkonný výbor souhlasně
přistoupili, dadouce průchod dalším důvodům navrho-
vatelovým — že totiž použitím železné konstrukce do-
cíliti lze většího volného místa a tím i snadnějšího a
výhodnějšího umístění vystavených předmětů. Nově vy-
pracovaný návrh na palác železný byl potom skutečně
přijat a ku stavbě téhož ihned přikročeno.
—
S oběma — po našem soudě znamenitými
návrhy na palác zděný i železný seznámíme čtenáře
své vyobrazeními, dopřávajíce ovšem návrhu skutečně
provedenému nejen více místa, ale i lepšího provedení
v reprodukci samé.*) Aby pak přirovnáním obou pro-
jektů rozdíl jich úplně vynikl, vložíme do každého čísla,