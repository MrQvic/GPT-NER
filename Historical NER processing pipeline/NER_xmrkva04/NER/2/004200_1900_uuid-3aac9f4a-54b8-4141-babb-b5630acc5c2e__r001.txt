Provolání ku všem pp. spolupracovníkům na poz. sta-
nicích a těm, kdo by jimi ještě státi se chtěli.
Přátelé! Naše stanice jsou závodem mladým. Jako nic na světě není
dokonalým, tak i naše pozorování a zprávy naše. Dosud většinou zápasíme
s pouhou slupkou, jádra pomíjejíce. Ba i v zevnějším postupu nejsme dosud
sjednoceni. Aby naše stanice staly se v pravdě platnými činiteli na prospěch
našeho včelařství, třeba, bychom se jednou všichni sešli*) a o společných
potřebách porokovali.
Proto Vás všechny jménem výboru ústř. spolku srdečně zvu, abyste
se dostavili do Brna v poslední den zamýšleného kursu pro kočovné učitele,
t. j. v pátek dne 31. srpna b. r.
Zde bude pro kursisty všeobecná přednáška o důležitosti za-
řízení a vedení pozorovacích stanic a potom volný rozhovor, v němž
se uradíme o společném jednotném postupu a v případě o nutných změnách.
Přemýšlejme, prosím, všichni o věci, aby ze sjezdu vyplynul hojný užitek
i pro naše včelařství i pro nás samy.