Velmi rozmanité tvary motýlův i různé podoby housenek nacházíme v čeledi
přástevníků (Cheloniariae); druhy evropské liší se mnohými znaky od sebe tak,
že v některých spisech čásť jich (vřetenušky) čítána bývá k příbuzným lyšajům,
čásť pak řaděna k bourovcům, jimž se ovšem nemálo přibližuje. Když však pozo-
rujeme také četné cizozemské druhy skupin těchto, shledáme tak nenáhlý přechod
jednoho tvaru ve druhý, že spojení obou v jedinou čeleď uvedeného jména dále
nijak podivným se nám zdáti nebude. Vedle toho pak mají motýli sem řadění
jisté zvláštnosti společné, jež u motýlů čeledí sousedních se nejeví; vezmeme-li
je na př. do ruky, svěšují hned tykadla i nohy, jakoby mrtvi byli, a vypou-
štějí z nich zároveň kapky husté, olejovité tekutiny. Podobně stává se, i když
motýle na špendlík nabodáváme. Jiné společné znaky přástevníků nalézti lze ještě
ve tvaru sosáčku, v jednoduchých očkách, jež u většiny druhů jsou vyvinuta,
v hladce přiléhajících chloupkách na těle a v pestrých barvách křídel, která v klidu
střechovitě se skládají. Šestnáctinohé housenky jejich nejsou nikdy zcela lysé, ano
častěji velmi hustými a dlouhými chloupky porostlé; kukly pak neodpočívají ani