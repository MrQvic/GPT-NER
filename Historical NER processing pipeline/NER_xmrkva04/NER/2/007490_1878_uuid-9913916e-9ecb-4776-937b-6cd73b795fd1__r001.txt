Vzpomněl na Paříž — hned Pařížské rynky
poručil stavěť. — Spatřil Amsterdamy:
hned vodu vpustil a nadělal hrází.
Slyšel, že v Římě paláce jsou velké:
stojí paláce. — Slavené Benátky, —
ježto do polu v zemi, po pás v moři
plovou jak děva, sirena to pěkná,
dojaly cára: tož hned ve svém hradě
průplavy blatná porozkrájel pole,
zavěsil mosty a gondoly spustil.
Tak má Benátky, Paříž, má i Londýn,
až na jich krásu, uhladu a plavbu.
U architektův přísloví jest slavné:
Řím rukou lidí že byl vybudován
a Benátky pak že vystavěli bozi;
ale kdo viděl Petrohrad, ten řekne,
že nestavěli ho leč satanové.
Ulice všecky zaběhly až k řece
široké, dlouhé jak úvozy v horách.