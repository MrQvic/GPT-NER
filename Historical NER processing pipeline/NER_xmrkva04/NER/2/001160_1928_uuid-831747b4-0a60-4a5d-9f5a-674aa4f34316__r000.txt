Věděl jsem, neboť to bylo mezi mnou a správou závodu ujed-
náno, že budu při první příležitosti jmenován šéfem tohoto oddě-
lení, a proto jsem pokládal za nutné studovati smýšlení svých bu-
doucích podřízených.
Také jsem se snažil seznati, jak jednotliví z nich vykonávají
svou práci. A tu jsem pozoroval, že nebylo žádné kázně. Nikdo
neposlouchal šéfa. Za celý den vykonali úředníci velice málo práce
a stále se bavili. Vyprávěli si na př. hlasitě o tom, co kdo udělal
ten a onen večer anebo v neděli atd. S oblibou zaměstnávali se
chroustáním jablek, pomerančů a různého druhu ovoce, pohazovali
po sobě bezdůvodně odpadky papíru atd., atd.
Je jasno, že za takových okolností nebylo lze vážně pracovati,
ani při nejlepší vůli, neboť hluk ostatních příliš rušil.
Je také jasno, že bylo-li málo práce vykonáno za dne pra-
covního, bylo ještě méně pracováno v době přes čas. Neboť každý
dobře věděl, že za dne mohl přijíti některý ze šéfů a přesvědčiti se
neočekávaně, jak práce pokračuje, kdežto večer bylo známo, že se
všichni odebrali domů.