času osadil se v jednom domku na předměstí
ležícím major Grojiňský s jakousi mladou
vdovou, která je nemocná, a kterou ještě
nikdo neviděl. Byla-li to jeho dcera, anebo
cosi jiného, to že se s jistotou neví, neboť
nebylo tu žádné příčiny, aby byl zasloužilý
důstojník tak přísně vyslýchán, který žije uza-
vřen, nikoho nezná, a před nikým ani vody
nezkalí.
Můžeme se lehko domysliti, že na druhý
den po obdržení toho listu byl pan Stanislav
na cestě.
Přijel na předměstí a spatřil na ulici zá-
stup shromážděného lidu. Před jedním čistým
domem vlály korouhve, a zdaleka ulicí při-
bližovali se tam kněži s křížem, který je
předcházel.
Pan Stanislav vyskočil z vozíku, dal se
davem sešlých se lidí, přiblížil se, a přede
dveřmi domku uzřel sedícího na lavici sta-
rého důstojníka s šedivými vlasy, ale se za-
krytou tváří. Na levo před okny byla ma-
linká zahrádka, ohražená plaňkami a plná
květin; okna byla otevřená, a toliko skrze
větve akacií, skrze modré chomáče dokvěta-
jícího bezu, a skrze bohatě rozvité růže
až do oken se vypínajících, proskakovaly
plameny svící, které stály kolem vystrojeného
katafalku.