Jako každým rokem také i letos konal sbor revisorů svou
povinnost tak, jak stanovami jemu vytčeno jest. Prozkoumával
po měsíční závěrce dopodrobna veškeré účty a knihy našeho
závodu, porovnávaje každou položku knihy pokladniční s pří-
slušnými doklady. Býval přítomen schůzím správní rady, aby,
znaje jednání a usnesení její, mohl nabyti přehledu o stavu
hospodářství, zvláště pokud se týká letošního rozšíření závodu.
Bedlivou pozornost věnoval na konci správního roku pře-
počítávání zásob, zkoušení celoroční bilance a spolkového in-
ventáře. Nabyv přesvědčení, že vše v přesném pořádku bylo
a úplně správně se konalo, ježto správní rada co do hospo-
dářství a vedení závodu opatrně si počínala, s potěšením na-
vrhuje: Slavná valná hromado, račiž správní radě za ob-
chodní rok právě minulý uděliti absolutorium.