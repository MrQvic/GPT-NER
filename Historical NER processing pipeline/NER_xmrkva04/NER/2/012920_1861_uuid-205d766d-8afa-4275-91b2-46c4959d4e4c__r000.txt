Pochopil jsem, že jsem měl zbytečný
strach. Přede mnou stál hlídač dolu č. 2., na
jehož blízkost jsem úplně zapomněl.
»Co jste dělal ve štole?« tázal se dělník,
když jsme přišli do konírny.
»Slyšel jsem, že kdesi sténá člověk. My-
slím, že je někdo zasypán a že tady leží od
večera.«
»Cha-cha-cha!« smál se dělník. »Klame
vás ventilace... Nahnalo vám to asi! Také
já jsem zakusil takovou noční hrůzu!«
Přichod Davida Greysa1) mě velice potě-
šil. Byl to veselý a chytrý muž. Byl prost
pověrčivosti, jíž jsem se tak snadno poddal.
»V první době bývá nováčkovi v samotě
velmi smutno,« hovořil Greys sedě na otýpce
a pokuřuje z dýmky. »Brzy však zvyknete,
nebudete-li věřiti různým povídačkám o čer-
ných podzemních ďáblech. Ventilátor pro-
vádí různé kousky: šumí, bouchá dveřmi a
sténá jako člověk. Stává se ovšem také, že
bývá někdo zasypán nebo raněn. Nejvíce
mají na svědomí dozorcové a inženýři. To
jsou ti podzemní zlí duchové. Co jim na tom
záleží? Jeden havíř zahyne a na jeho místo
hlásí se hned jiný.«
»A co jest příčinou podobných neštěstí?«
»Jsou různé příčiny. Nejčastěji bývá to
neopatrnost. Založí se patrona k výstřelu