Bylo to v polovici září roku 1877, když jelo pět hochů z Bechyně na
studie. Ladislav Dvořák, syn řídícího učitele, Antonín Křižík, syn zá-
meckého klíčníka a já jeli jsme na gymnasium v Táboře, Ladislav Haš-
kovec, syn obchodníka, jel na gymnasium v Jindřichově Hradci, Josef
Švestka jel do Českých Budějovic. Asi o dva roky nás předešli Vác-
lav Haškovec a Josef Hošek. To byla pro Bechyni událost, pět hochů
najednou jelo na studie a dohromady nás sedm studovalo. To se ni-
kdy před tím nestalo. Pamatuji se, jak můj poručník Jan Žižka, mydlář
v Bechyni, když jsem se s ním loučil, dával mi otcovské napomenutí,
abych nejen dělal mamince radost, ale abych byl také chloubou