Hankově krčmě v Hoříněvsi bylo veselo.
Veselo, ač tehdejší nepokojné a válečné
časy veselými nikterak nebyly. Vojska
se tu přehánělo jako mraků; jeden pluk odešel,
druhý přišel, samý shon a chvat. Bylo to na
počátku tohoto století; francouzský císař Napoleon
znepokojoval svými vojsky všechny říše a národy
a byl by si nejraději celou Evropu podmanil.
Proti němu chystali se Rakušané, Němci i Rusové.
Krčmář Hanka i jeho manželka nestačili
nositi vína ohnivým Chorvatům a Jihoslovanům,
a piva i pálenky Polákům. Pomáhal i jejich
synek Václav a dosti hbitě si při tom počínal.
Počali-li však Chorvati nebo Poláci, Slováci nebo
Slovinci zpívati hlasitě nějakou píseň, byla horli-
vosť jeho ve přinášení nápojů ta tam. Postavil
se někde za zpívající a napjatě poslouchal, líbil
se mu ten jejich jazyk, cizí a přece dosti známě
zaznívající.
Tu často krčmář, nemoha sám stačiti, aby
všechny hosty obsloužil, na synka se rozhorlil,
volaje: „Už zase stojíš a posloucháš? Což mám
deset ruk, abych vše zastal? Hni se a běhej!
Hajdy do sklepa!“