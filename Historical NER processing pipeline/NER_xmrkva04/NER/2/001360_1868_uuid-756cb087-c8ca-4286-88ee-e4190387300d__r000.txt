Pan z Dolínova. Až příliš, milá choti!
Cítím šlechetnost činu toho více než ty v tomto
okamžení. Dotéká se hluboce otcovského srdce
mého. Dovědělť jsem se právě, že zpáchalo jedno
naše dítě skutek, jenž je právě opak toho, co
ten chudobný chlapec učinil.
Paní z Dolínova. Lekáš mne! co pak
to je?
Pan z Dolínova. Podívej se tuhle na
Julinčin pomorančový stromeček! — To je ten
Julinko, není-liž pravda?
Julinka. Je tatínku! Podívejte se ma-
minko — ty tři krásné pomoranče jsou pryč.
Adolf je otrhal.
Paní z Dolínova. Můj Bože! To je lehko-
vážný chlapec!
Pan z Dolínova. Ovšemť, lehkovážný a
ještě něco horšího! Kluk ten — já ho naučím
mravnosti! Příběh s kominíčkem přichází mi
právě vhod — jakkoli to nepříjemno jest, že
jednal chlapec od nejsprostějších lidí šlechetněji,
než jedno našich dětí, na jejichžto vychování
tolik nakládáme. Adolf ale nechť ucítí také díl
toho, co já cítím. Ať hluboce cítí, že stojí hlu-
boko pod učazeným chlapcem kominiekým; bude
notně zahanben. Jdi Julinko pro Adolfa, neříkej
mu však ještě, proč sem má jít.
Paní z Dolínova. A Málince řekni, aby
sem přivedla kominíčka. Jí můžeš povědít, proč?
jemu však ještě nic neříkej.