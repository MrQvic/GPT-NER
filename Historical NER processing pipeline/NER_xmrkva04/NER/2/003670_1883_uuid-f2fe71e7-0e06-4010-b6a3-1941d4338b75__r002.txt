Bídný stav obce vysvítá ze zprávy cís. rychtáře z dne
10. srpna 1651, dle které město, za času války několikráte
popelem lehlé a od císařského a nepřátelského lidu vydran-
cované, zvláště 1. 1642 od nepřítele bylo vypáleno, tak že
i všecky staré listiny, privilegia a spravedlnosti byly roz-
trhány, zničeny a spáleny; město pak až do 1. 1651 ledva
do třetího dílu bylo opět vystavěno a ještě l. 1654 jenom
183 domy poněkud obydlené čítalo, kdežto jich tam před
zpourou 296 bývalo. — Dluhy pak obecní vynášely ještě
1. 1663 značnou summu hlavní 23.448 kop 42 gr. míš., z níž
však věřitelové 5547 kop 12 gr. a na úrocích 9525 kop
slevili. Z těch příčin městu Trutnovu cís. resolucí z dne
19. února 1648 a dne 28. prosince 1674 obnovena a po-
tvrzena byla veškerá jeho privilegia. (D. Z. 554, D. 15. —
Arch. místodrž. T. 17/1. — T. /11, 9/13, 9/18 & 9/28.)