Bylo to v jisté továrně na psací stroje, kde jsem studoval způsob
montáže. Běželo o mladého italského dělníka, který znal svoji práci
dokonale. Pojednou jsme uslyšeli, že naň mistr křičí s druhého konce
dílny. Když se dělník vrátil ke svému pracovnímu stolu třásl se na
celém těle zlostí. Tázal jsem se ho, co se mu přihodilo. A on mi vy-
pravoval: »Včera mi mistr nařídil, abych prováděl práci určitým
způsobem. Řídil jsem se přesně podle toho návodu. Teď si to opět
rozmyslil, nelíbí se mu jeho vlastní nápad! Dobře, on je pánem a on
zodpovídá svým představeným za to, co praví nebo co činí. Avšak
proč nemá tolik odvahy, aby se přiznal, že se mýlil? Proč mi činí
výtky, když ví, že jsem pracoval podle jeho návodu? Ostatně,«
dodal dělník, »on neví o čem mluví«. To znamená asi tolik, jako
»mistr nerozumí své práci«.
Dělník řečený neměl pak již po celý den chuti k práci a ne-
byl zvláště pilný.
Avšak neslyšel jsem, že by si mistr na to stěžoval.
Měl mistr schopnost jednati s lidmi? Byl mistr spravedlivý,
yaskavý, upřímný, pravdomluvný? A jeho prestiž? Je třeba doka-
zovati, že nebyl dostatečně kompetentní? A staral se dostatečnou
měrou o prospěch Společnosti?