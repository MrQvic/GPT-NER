Jdeš-li z Jangelce do Louček, na mapě cíp jihozápadní
a severovýchodní (obr. 108), nebudeš celou cestu hledět
do mapy, neohlížeje se ani napravo ani nalevo, nýbrž
vezmeš si ji před odchodem a řádně si ji prohlédneš.
Nejprve vol cestu. Vidíš, že do Louček vede pohodlná
silnice přes Vračovice a Sv. Jiří. Změř ji; naměříš asi
8 km. Vidíš na první pohled, jakou dělá silnice okliku.
Nemusíš tam však jít jenom po silnici; přes Nořín
V Poli se tam dostaneš také a změříš-li tuto vzdálenost,
napočítáš sotva 6 km.
Sleduj zvolenou cestu pozorně na mapě a pamatuj si,
kudy půjdeš. Cesta tě vede asi 400 m po silnici na východ;
přijdeš na rozcestí a odbočíš k severu; přejdeš přes most
a asi 200 m potom sejdeš s udržované cesty vozové, necháš
po pravé straně jednotlivé domy a po levé kříž a po-
kračuješ po neudržované cestě, která tě vede asi 1 km
po kraji lesa a pak další 1 km lesem k severovýchodu.
Vyjda z lesa, ocitneš se na silnici a poté se dáš k východu
a zakrátko máš před sebou osadu Nořín. Z této osady se
rozbíhá několik cest; zamíříš přímo na východ.