střel a skýtati možnost skrytého odchodu. Je to
případ, kdy se terén vyznačuje jasně vyhraněnými
čarami (hřbety, lesní okraje, vodní toky a p.). V tom
případě se velitel eskadrony řídí ustanoveními čl.
230 a 121.
Jindy může eskadronu rozložiti šachovitě v te-
rénu na jednotlivá družstva nebo čety, jež navzájem
jednak kryjí své boky palbou, jednak znají přesně
svá umístění a své ústupové cesty. Ty se brání tak
dlouho, dokud nepřítel nedojde na malou vzdálenost,
a pak uniknou. Jejich odchod kryjí částice umístěné
dále vzadu. Tento způsob vyžaduje přesné přípravy
a vhodného terénu mírně zvlněného a s malými kryty
pro obranu i pro ústup. Tento boj vede eskadrona
pěšky; na koně se dostane až po opuštění celého
pásma, v němž se tímto způsobem bojuje. Ustoupivší
části se shromažďují po četách na místech, jež ve-
litel eskadrony předem přesně stanovil, a pak od-
jedou na místo nového určení.