Schůze členů odboru technického konány 4.
Odboru zábavného též 4.
Schůzí členů činných odbýváno 6.
Dne 15. dubna t. r. vykonána volba výboru technického
na dobu 3 roků a zvoleni bratři v předu naznačení. Praporečníky
zvoleni: bratři Čeněk Houška st., Josef Zástěra a Jan
Brabec st.
Stopujte, přátelé a bratři, činnosť naši čelící vždy k ochraně
našich milých spoluobčanů a musíte skutečně doznati, že snahy
naše nebyly marny, že každý z nás dle sil svých pracoval.
Doufám, že i na dále se vzpruženými silami, nedbajíce jednot-
livců příkoř nám činících, pracovati budete a byt i někdy
za výkony Vaše uznáni jste nebyli, z toho si pranic nedělejte,
neb nejlepší odměnu a uznání má každý z nás ve svém
srdci, které zajisté Vám cítit dá, že vykonali jste čin lidumilný.
Ku konci zprávy své děkuji všem technickým činovníkům
jednoty naší, že ve výkonech mých vždy mne podporovali, jakož
i všem těm milým spoluobčanům, kteří při vypuknutí požáru
pomoc svou nám neodepřeli!
»Pracuj každý z nás s chutí úsilovnou
na národa roli dědičné,
cesty mohou býti rozličné,
jenom vůli, vůli, však pevnou,
mějmež všickni rovnou!«
»Zdař Bůh!«