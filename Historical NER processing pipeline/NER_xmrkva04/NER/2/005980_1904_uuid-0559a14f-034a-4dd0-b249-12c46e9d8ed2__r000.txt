V příčině fondu Požareckého bylo usneseno, aby věnovány byly
úroky na základě 3. odst. řádu fondového co příspěvek ku podporo-
vání chemika, pracujícího na Výzkumné stanici cukrovarnické v Praze.
Pro letošní měsíční schůze proponovány jsou opětně druhé soboty
v měsíci, tedy následující dni: 13. únor, 12. březen, 9. duben, 14. květen,
11. červen, 8. říjen, 12. listopad a 10. prosinec.
K závěrku dovolujeme si upozorniti, že ve smyslu spolkových
stanov následkem vypršení tříletého období správního připadá Vám
dnes za úkol zvoliti celý nový výbor, totiž: předsedu, jednatele, po-
kladníka, 9 členů výboru, jakož i dva kontrolující komisaře na dobu
tří let.
Děkujíce všem redakcím denních a odborných listů, kteréž zprávy
o záležitostech spolku ochotně uveřejňovaly, jakož i těm, kdož k roz-
voji společnosti naší se přičinili, prosíme, aby i nadále dostalo se
spolku našemu a jeho snahám zasloužené podpory.