Společná ustanovení pro obě zkoušky státní.
§. 29. Každý kandidat má se dostaviti ke zkoušce v den určený. Ne-
dostaví-li se, jest mu nésti škodu z toho vycházející. Všichni kandidati, jimž
byl ustanoven ku zkoušce jeden a týž den, dostavtež se toho dne před zahá-
jením zkoušky a setrvejtež, dokud zkoušky nepodstoupili.
§. 30. Výměna dní zkušebných mezi dvěma nebo několika kandidaty
připouští se jen s dovolením předsedajícího (přednosty, předsedy), a zřízeny-li
dvě zvláštní komise, jen potud, pokud se tím nemění oddělení komise, kteréž
kandidatům původně bylo ustanoveno.
§. 31. V jednotlivých předmětech zkouší se ústně, a pokud by předmět
toho vymáhal, i písemně (graficky) pod dozorem. Co se týče zkoušek písemných
(grafických), má komise právo, aby slušnou měrou přihlížela ku předloženým
pracím ze studií, šetříc v tom všeliké opatrnosti co do podvržení. Pokud
trvají zkoušky ústní, má býti přítomen předsedající a věčšina examinatorů.
Nikdy nebudiž zkoušeno současně více kandidatů nežli dva.
Zkouška ústní v jednom předmětě nemá nikdy trvati přes hodinu.
§. 32. Ústní zkoušky jsou veřejné.