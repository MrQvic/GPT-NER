I tuto řadu důvodů, mluvících pro mimosobotní výplatu, možno
ukončiti stejně jako protidůvody poukazem na zvyklost. Důvod ten
vyskytuje se v mnoha odpovědích arciť hlavně z ciziny, ve kterých
se poukazuje na to, že se tam mimosobotní výplata vžila již tak a tou
měrou, že se stala již zvyklostí. (Anglie, Německo, Luxembursko,
Švýcary atd.) a že by případná změna působila obtíže značné a tím
větší, ano jak dělnictvo, tak i podniky těchto zemí vidí v mimo-
sobotní výplatě každý své výhody.