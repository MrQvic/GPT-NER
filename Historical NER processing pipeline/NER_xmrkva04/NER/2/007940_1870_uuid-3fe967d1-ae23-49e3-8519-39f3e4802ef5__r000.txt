V tutéž dobu, když se rada procházel v zahradě
se svěřenkou svou, seděla paní Laura — nikoli snad
u některé sousedky, pijíc tam kávu, jak Nyke pravil —
nýbrž u mladého muže v nejodlehlejší jeskyni, kterou
jí sady městské mohly podati.
Rozmluva jejich byla velmi živá, tak že bylo
ihned znáti, že to nejsou zamilovaní. Okolnost ta ne-
bránila tomu však nijak, že byla právě láska před-
mětem jejich rozmluvy.
Byl to poručík Karel, jenž náhodou nebo snad
bez náhody paní Lauru na její osamělé pouti nalezl.
Ve chvíli, ve které se k nim blížíme, mluví
právě poručík.
»Nikoli, milostivá paní,« pravil. »Takovouto chybu
nezpáchám již nikdy. Musil jsem hloupost svou s tím
lístkem zaplatiti zpropadeně těžce!«
Mladá vdova jevila ustavičným pohybováním svým,
že je netrpěliva.
»Později,« pokračoval poručík, »nemohl jsem na-
hlédnouti, že by mohla dáma míti tak málo slušných
způsobů, že by mi k tomu byla mohla raditi.«
Netrpělivost paní Laury přecházela v útrpnosť.
»Chcete-li, abych vás považovala za učedníka, za dítě,
které se učí teprvé písménkám — a musím se vyznati,
že mám k tomu právo — přejdeme spolu malé účty
své; uvidíte potom, kdo je komu nejvíce dlužen.«
»Nu dobře!«