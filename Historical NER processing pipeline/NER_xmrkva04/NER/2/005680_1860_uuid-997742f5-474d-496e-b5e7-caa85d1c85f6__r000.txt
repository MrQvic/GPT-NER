zbytečná slova. Vždyť víš, ze já bez ní, bez ji-
stoty o ní nižádného činu schopen nejsem. Jdi
— pospěš! Avšak — mám to ještě po stokráte
opakovat — než bych od vlasti upustil — upustím
od ní! Nyní buď spokojen, starý kárale. Tu
máš mou ruku.“
„Já tomu věřím, pane, a jdu; ale mějte se
na pozoru, náruživost Vás činí krátkozrakým pro
hrozící nebezpečenství — Vy se vydaváte v šanc:
považte, že jsou kolem vyzvědači a pochopové
Vašich nepřátel, a že jest Vaše hlava propadlá.
— Tam dole s mostecké věže za Vltavou bělají
se lebky, vybledlé od šestiletého větru a záře
sluneční. Nezapomeňte pane, a, Bůh to zatratiž!
že i pro Vás tam bylo místo určeno, a že Vašeho
strýce prázné oči tam odtud Vás varujou a vo-
lají, k pomstě ovšem — nikoliv ale k lásce!“
„Jdi, jdi!“ —
Rozešli se; starec kvapil rychlým krokem
loubím a přes vlaský plac nahoru, rytíř zahalil
se do pláště a k mostu se ubíral. 