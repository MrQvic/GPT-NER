stoje na školních lavicích: »Kdo chce pracovat, ať vezme krumpáč
a lopatu, a kdo chce jen mluvit, ať raději zaplatí neodpracované
hodiny a nekazí dříčům náladu.« Načež se schůze ukončila a v de-
batě se pokračovalo ve Starobrněnském pivovaru a v hospodě
»u Koláčků«. To už ale byly strany rozděleny a proto se zápal bo-
jovný vybíjel jen zdrcující kritikou protivníka. Na valné hromadě
pak už mysli byly dokonale uklidněny a v nejhorším případě se ně-
kteří skalní oposičníci vzchopili jen k skromnému dotazu: »Proč
nebyl kandidován br. X?« a »Proč sestře Y nebylo poděkováno za
její zásluhy o úspěch posledního tanečního věnečku?«.
Ostatně s tím tancem na Starém Brně byl také kříž: výbor přiro-
zeně trval na tom, že si režii tanečních hodin musí hradit tance-
chtiví sami, a tito zase namítali, že při malém počtu »párů« připadá
na jednotlivce příliš velký příspěvek a že by jednota také mohla
něčím přispět na povznesení taneční kultury na Starém Brně. Tak
se zkrátka tančilo na dluh, který se nakonec uhradil z výtěžku
»věnečků«.