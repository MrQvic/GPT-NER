přestání hovořil: „bojím se dědouška, nechci k němu.“
Cítíc, že jest jí opravdu nanic, vzkázala, že jest ne-
mocna a nepustila syna. Všecky pojal strach, oče-
kávající nové hrůzy. Ve včerejší ale divoké zvěři
dnes už probudil se člověk. Po čaji a žertovných
rozmluvách přišel sám tchán k nevěstě, jež skutečně
byla nezdravá, spadla se, proměnila se v obličeji a
ležela v posteli. Stařec přisedl k ní na postel, ob-
jal ji, políbil, pojmenoval krásou — nevěstinkou,
polichotil vnuku a pak odešel se slovy, že mu „bez
nevěstinky bude nudno.“
Za půl hodiny nevěsta, vyšňořena po městsku,
v tom samém šatě, o němž tchán se vyjádřil, že jí
zvláště sluší, držíc syna za ruku, vešla k dědouškovi.
Dědoušek šel jí naproti skoro se slzami. „Hle, i
nemocná nevěsta sebe nešetřila, vstala, oděla se a
přišla rozveselit stařečka,“ pravil s laskavostí. Za-
kously se do rtův a sklopily oči tchyně a švekruše,
ježto všecky nemilovaly nevěsty; nevěsta však uctivě
a vesele odpověděla na lichoty tchánovy, vrhajíc
hrdé a vítězné vzhledy na své nepříznivkyně. Ne-
budu však dále mluviti o temné stránce svého dě-
douška; raději opíšu vám jeden z jeho dobrých,
světlých dnův, o nichž jsem mnoho slýchal.