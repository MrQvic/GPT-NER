Jestliže jsem se odhodlal napsati něco pro širší veřejnost o působení
komor pneumatických, činím tak hlavně ze dvou důvodů. Prvým dů-
vodem jest ona okolnost, jež tu nejvíce padá na váhu, že názory na
působení komor pneumatických se vlivem klinických prací z poslední
doby podstatně změnily. Druhým důvodem jest, že na základě svých
pokusů, jež jsem konal v luhačovických pneumatických komorách v roce
1927 dospěl jsem k určitým závěrům, jež mě opravňují k těmto sdělením
se širší veřejností.
Mám-li v této publikaci něco zvláště na zřeteli, jest to čistá pravda
vědecká a zdraví pacientovo. Vše ostatní jako zájmy lázní a podobné
ohledy jsou mně cizí. Konec konců vždy, až doposavad, přece jen došlo
k tomu, že pravda na konec zvítězila, v což i já pevně věřím.