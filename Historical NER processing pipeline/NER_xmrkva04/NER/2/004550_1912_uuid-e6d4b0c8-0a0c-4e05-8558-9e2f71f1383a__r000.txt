Z § 3. ř. zákona školního plyne také, že zemská školní rada ne-
může pro celou zemi najednou všeobecně určiti jazyk vyučovací,
nýbrž že tak musí učiniti pro každou školu zvláště; neboť zákony tu
činí rozsah vyučování učebným předmětům závislým na tom, na
jakém stupni jest škola co do počtu učitelstva. Námitku, že by zá-
kony zemské i kdyby byly v odporu s ustanovením citovaného § 6.
říšského zákona, platnost podržovaly pro budoucnost, poráží jasné
znění § 77. říšského zákona školského, dle něhož pozbudou v té které
zemi moci své všechny zákony a nařízení k věcem tohoto zákona se
vztahující, pokud se s tím, co v tomto zákoně ustanoveno, nesrovná-
vají nebo se tím nahrazují.