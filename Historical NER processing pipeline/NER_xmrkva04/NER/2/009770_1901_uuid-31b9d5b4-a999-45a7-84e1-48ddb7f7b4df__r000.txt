Pantáta Roubal přišel do hospody, dal klobouk
na almárku, v níž měl hostinský doutníky a sedl
k otevřenému oknu. Do hospody chodil pantáta
jenom dvakrát týdne. V sobotu k večeru, aby se
dal jak říkal „opocovat“ (oholit) a pak v neděli po
požehnání zahrát si chvílku taroky.
Dnes přišel pantáta do hospody v den mimo-
řádný a tomu se hostinský divil, co že se to stalo:
„Vítám vás!“ A co vy dnes u nás chcete?“
„Já co bych chtěl? Po vás nic, leda sklenici
piva a tu vám zaplatím a po panáčku něco a to
dostanu zdarma“, usmíval se tajemně pantáta Roubal.
Hospodský donesl pivo a postavil před pantátu:
„Tu máte pivo. Plzeň hadra!“
Pantáta zdvihl sklenici, otřel sklo rukávem a
podíval se na pivo proti oknu: „No zdá se, zdá.
Oku se líbí, ale jazyk ještě nic neví.“
Napil se a podíval se vážně na hospodského.
„Tož jaká? Chutná?“
Pantáta dopil. „Což vám budu vykládati! Do-
neste ještě jednu, abych se v té dobrotě utvrdil.“
„A tož co máte s tím panáčkem?“ vyzvídal
hospodský.
„Ja, co bych vám to neřekl? Jak byl tu po-