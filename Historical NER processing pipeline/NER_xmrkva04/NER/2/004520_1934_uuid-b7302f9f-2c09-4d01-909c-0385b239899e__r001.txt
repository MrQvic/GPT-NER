dynamiky a možno je libovolně přizpůsobovati proměnným názo-
rům nejen určité doby, ale i individuelního posouzení tvůrců regu-
lačního plánu. Požadavek stavebních předpisů, že potřebám hygie-
nickým, komunikačním a požadavkům estetickým má býti vyhově-
no „dokonale", nasvědčuje pak tomu, že program regulačních plánů
může překročiti hranici naprosté nezbytnosti a nutnosti regulačních
požadavků a že může sáhnouti i k takovým regulačním úpravám,
které považuje ve veřejném zájmu (hygienickém, komunikačním
a estetickém) za prospěšné, vhodné, účelné, žádoucí atd., byť ne
za nezbytné.
S oslabením tohoto výlučného zajištění veřejného zájmu pro
mocenské postavení veřejnoprávní sféry a tím i posílením posice
sféry soukromoprávní mohli bychom se setkati toliko v případě, že
by stavební předpisy jasným ustanovením, nepřipouštějícím růz-
nost výkladu, vymezovaly proti tomuto veřejnému zájmu práva
soukromoprávní sféry.