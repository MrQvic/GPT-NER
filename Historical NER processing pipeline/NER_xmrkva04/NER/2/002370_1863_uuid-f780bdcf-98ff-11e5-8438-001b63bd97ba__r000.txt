Aby jakékoliv odvětví buď průmyslu nebo
hospodářství zdařile se vyvinovati mohlo, jest
potřebí, by poskytovalo jakési jistoty, to jest,
aby zdar nad zkázou převahu měl.
V polním hospodářství panují rušící ži-
vlové hojně, jako krupobití, sucho, povodeň,
pád dobytka, na které vůle lidská žádného vlivu
nemá; ačkoli čím více vědy pokračují, čím více
přírodních sil používati se přiučujeme, tím více
pouhá náhoda se tratí, ale nikdy zcela nezmizí.
Duch společenský našel však brzy prostředky,
jimiž nešťastné náhody zmírněny a všemožně
obmezovány býti mohou. Těchto prostředků
poskytuje rozdělení utrpené ztráty, jíž jednotlivec
zastížen byl, na velký počet srozuměných spo-
lečníků.
Prostředkem proti takové nejistotě se staly
assekurace, t. j. pojišťovací ústavy, které utrpe-
nou ztrátu pojistěným nahražují.
Každá nehoda, která mimovolně v nebezpečí
uvrhuje, jako požár, krupobití, dobytčí pád, může
předmětem pojišťování býti. Pojišťování pomoř-
ské plavby byla asi první špekulace toho druhu,
a zdá se, že již za časů Římanů vznikla.
Assekurace proti požáru jsou nejnovější,
staří jejich sotva půl sta let čítá. Jim následo-