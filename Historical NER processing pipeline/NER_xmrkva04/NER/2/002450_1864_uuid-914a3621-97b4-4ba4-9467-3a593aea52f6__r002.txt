koliv . . . . Milostpán si jí ani nevšímá, povídala mně,
a to prý ji tak náramně rmoutí, že někdy ani usnout
nemůže, — ubohá, je vidět, že nezakusila ještě trpkosti
služebnické, — inu, časem se všecko podá. Z mládí se
mně také nelíbilo býti protokolistou, mělť jsem to za obchod
otroků, a nyní teprvé vidím, jak mnohý mně můj úřad za-
vidí — arciť, arciť, když má člověk v Praze dům a váž-
nost a důvěru u svých klientů, má všecko, — ale získat
si to člověk musí, dům nevyroste z vody a důvěra je
jako poctivostí zšedivělý vlas, obé si musí člověk léty vy-
dobyt. — Milostpán si jí tedy ani nevšímá, to se mně
líbí, a předce je tak krásna, že starou krev svou přítom-
ností omladí, — on se ani na ni nepodívá, a já, vyslou-
žilec, který po čtyřicet let již tolik ženských zapsal
a tolik hezkých tváří uviděl, já s ní ani oka nespustím.
Tak se mění časy — ale jaký div. já vždycky říkával,
ten člověk je vyžilý, omrzelý, proto si uvázal takovou du-
kátovou panenku na krk, aby mohl pohodlně žít — a
starý protokolista mluvívá jenom pravdu! — To mu ale
neodpustím, Lidunko; až přijde platit činži, zeptám se, jak
je s tebou spokojen — snad se polepší!