obmezovati ani výší hor, ani hloubí moře a obepjala
celou naši zeměkouli kovovou svou pavučinou, protínajíc
i veliká moře svým mohutným, od vody i ve vodě dobře
chráněným, bouřím i žralokům odporujícím, lánem kabe-
lovým.
Cestování vzmáhá se v době naší měrou úžasnou.
Pomysleme jenom na vědecké cesty do krajin severní
točny, jakož i do nitra Asie a Afriky.
Vystěhovatelství v našem století nabylo rozměrův
nemalých. Vystěhovalec považuje svět za svou vlasť;
vystěhování jest již tudíž samo o sobě činem světoob-
čanským. S vystěhovalci zůstávají doma pozůstalí v stálém
styku, a tak se budí sebevědomí světové jednoty.
Ku světoobčanským zjevům slušno i připočítati různé
jednoty a pojišťovací ústavy, ježto jejich působnosť
daleko hranice užší vlasti přesahují a tak svazek tvoří,
jenž obyvatelé různých zemí v soulad pojí.
Cestováním rozšiřují se vědomosti o zemi a přírodě.
Přírodní vědy, zeměvědy, národovědy pěstují se víc a
více a odchovávají vlastně světoobčanství.