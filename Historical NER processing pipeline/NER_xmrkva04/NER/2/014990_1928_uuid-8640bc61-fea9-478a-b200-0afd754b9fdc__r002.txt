Ze skupiny pro organisaci domácnosti.
Doba předvánoční není příznivá činnosti spolkové, naše dámy mají teď
dosti vlastních starostí. Práce nastane teprve s příchodem Nového roku. A bude
práce hodně. Za dveřmi je Druhý sjezd československých hospodyněk s vý-
stavou úsporné domácnosti. Jaksi na rozloučenou před vánocemi, ve čtvrtek,
dne 3. prosince o 4. hod. odpol. pořádala „Skupina pro organisaci domácnosti'
ještě vycházku do pražské plynárny. V přednáškové síni demonstroval tam pan
Ing. Kühnl nejnovější zařízení k racionálnímu využití plynu v domácnosti. Byl
to jakýsi praktický doplněk k přednášce p. řed. Ing. Lence na poslední schůzi
Skupiny pro organisaci domácnosti (viz č. 24., str. 406). Naše dámy přesvědčily
se vlastním názorem o výhodách plynového zařízení kuchyňského. Demonstro-
vané výrobky kuchyňské byly výtečné, příprava velmi rychlá a čistá. Slečna
Kovářová, která funguje u plynové kuchyně jako hospodyňka, zná ostatně
svou věc dokonale, demonstruje velmi názorně, zdánlivě obecenstva si nevší-
majíc a reprodukuje velmi sugestivně svým zjevem i prací představu útulné do-
mácnosti.