Kol rozhlížím se... Zas tak větve sklání
dub mohutný až k vodě zvlněné
a dopřává je vánku k pohrávání...
Sny vracejí se, stářím vězněné.
Jiřina, děvče láskou zanícené,
v šatečkách jednoduchých stojí tu ..
Prstíčky její, v moje zapletené,
stesk zjevují mi temných pocitů,
tak silných, plných podivného hoře,
jež z dálek přilétá jak vábný dech
z ostrovní krásy neznámého moře.
Mlčíme oba. Na sevřených rtech
otázky nezrozené zanikají...
Toť vše, co pod dubem se tenkráte
událo v onom tajuplném máji,
ve chvíli na děj chudé, na sny bohaté.