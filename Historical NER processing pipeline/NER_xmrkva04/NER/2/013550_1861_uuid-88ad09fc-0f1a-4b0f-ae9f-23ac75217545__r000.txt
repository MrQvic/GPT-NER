zkoušku, a ostatek se poddá,“ odpověděl generál,
„a když ne — pak desátého na provázek!“
Kaliňský vystoupil.
„Dovolte mně, pane generále, abych se k nim
odebral.“
„Jdi, milý starosto, ale nepros je, pověsím ne-
poslušníky na větev jako psy.“
Starostovi dán byl kůň a on pospíšil k hor-
níkům. Ti stáli na místě jako před tím. Starosta
pohleděv na ty zasmušilé obličeje, ku kapli matky
božské s úctou, nábožností a bázní obrácené, po-
cítil jakýsi stud na spůsob hryzení, důležitou vý-
strahu, kterou ale od sebe zapudil. Ochladiv se
rychle z prvního dojmu, zvolal příjemně:
„Nu, do práce děti! co si to jen myslíte?
Neznáte generála? Odmění vás za práci, ale po-
trestá neposlušné; již jest výrok smrti na vás vy-
dán, kdo se nechopí kladiva, půjde na šibenici.“
„Nuž tedy věšte,“ odpověděl stařec hrdě,
„nač čekat!“
„Co vám to vlezlo do hlavy?“
„Vlezlo nám to, že Švédovi-kacíři proti matce
Ježíšově nebudeme pomáhati, jako vy, pánové
šlechto . . .“
Kaliňský se zapýřil.
„Ty starče,“ zkřiknul, „první budeš na šibenici.“
„I Kristus pán visel,“ řekl horník odhodlaně,
„a šibenice pro boží věc nehanobí.“
Kaliňský tu stál zarytý, slov se mu nedostá-
valo naproti tomu bohatýrskému starci, který tak