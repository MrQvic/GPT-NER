Jenžto za dcery je přijal svoje
Čistě slovanského původu;
Jsou to dítky z poctivého lůžka,
Jehož cizí chlipnost nezprznila;
Jsou to dítky, jichžto cizí služka
Nezáživným mlékem nekojila.
Moje lyra, náhle opuštěná,
O samotě táže se a kvílí,
Brzo-li as bude probuzena
Zpěvných náhradníků hrou a pílí,
Co by krásu, co by milost čilou
Písní velebili ušlechtilou?
Já pak v nebi splesám radostí,
Kdyžto plný ducha, plný víry
Zpěvák svoje prsty uhostí
Na strunách mé ostavené lyry:
Když jak slavík hrdla hlasitého,
Skrytý v růžích květu stolistého,
Zpěvem blaho lásky vzývajícím
Blaha přidá srdcím plesajícím;
Kdyžto plným zvukem zahlaholí,
Jak ta bolest sladkotrpce bolí
V srdci bez naděje milujícím,
Neb když slovem směle hřímajícím
Cnosti zastane se oklamané.
Neb se ujme vlasti milované!