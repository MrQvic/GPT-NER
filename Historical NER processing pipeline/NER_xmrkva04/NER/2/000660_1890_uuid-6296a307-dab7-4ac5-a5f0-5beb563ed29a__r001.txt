Průměrně uvláčí se potahem koňským 3—4 ha, volským 2—2 1/2 ha
denně.
c) Válec a válení. Válcem dosahuje se výsledků rozmanitých. Drobí
se hroudy, urovnává povrch půdy, stlačuje kyprá a zkypřená půda;
usmrcují se někteří škůdci, přitlačuje rozseté semeno a vymrzlé osení.
Účinnosť válců závisí jednak na délce, tíži, povrchu a jakosti válce,
jednak na jakosti půdy. Dle jakosti hmoty jsou válce dřevěné, kamenné
a kovové, dle povrchu obliny: hladké, věnčité, zubaté a ježaté; dle tíže
lehké o váze 75—100 kg, prostředně těžké 200—400 kg a těžké 700 kg.
Tíha válců reguluje se často přívažky, které se dávají do zvláštních
truhlíků, aneb do dutiny válce. Délka válců bývá 2 m, dřevěných
2.75 m.
Ze dřeva tvrdého, kamene a železného plechu hotoví se nejčastěji
válce hladké a zasazují ve dřevěný rám. Kamenné bývají 1.4 m
dlouhé, 0.45 m v průměru, dřevěné 1.5—2 m dlouhé. 30—40 cm v prů-
měru, z plechu železného 1.98 m dlouhé, 0.45—0.75 m v průměru.
Válec kratší o velikém průměru lépe pracuje nežli dlouhý o malém prů-
měru téže váhy; snáze se jím pracuje, a tažné síly méně vyžaduje.
Často hotoví se válce hladké trojdílné (obr. 14.), jeden v předu, dva