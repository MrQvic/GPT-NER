Postava mladého statečného bohatýra byla
krásná. Jarost jevila se v něm z každého po-
hybu a planoucí oči mluvily zjevně o tom ohni,
který pronikal jeho útrobu.
„Volně a klidně,“ oslovil ji hluboko se
pokloniv, „kráčíš dnes po náhradí, slečno, a
okolní svět raduje se vida tebe i mimo hradní
zdě.“
„Zda budeš míti dívce za zlé, když těší se
z míru a pokoje? Vám rytířům je arci válka
živlem a nemůžete při tom snad ani oceniti
naše myšlení.“
„Mně je vždy nejmilejším a nejvznešenějším
to, co by tebe, slečno, blažilo.“
„Nevím,“ zažertovala dívka, „zdali bys tak
se zapřel, pane Boreši.“
„Tvé jediné slovo ti může o tom podati
jistoty. Vel a neučiním-li všechno, co sobě žádáš,
ať nenosím meč a ostruhy!“
„Pane Ryzmburku,“ zašeptala Eliška bojíc
se, aby nikdo z přecházejících nezaslechl jeho
dvorná ohnivá slova. „Uprostřed lidu neradno
nám vésti hovor hlasitý.“
„Již tichý jsem,“ odvětil žertovně Boreš,
„ano neosmělím se ani vůbec pokračovati v tom
hovoru. Upouštím od něho a vykonám raději
svou omluvu. Mně leží to mé provinění na
prsou beztoho jako největší kámen z celého