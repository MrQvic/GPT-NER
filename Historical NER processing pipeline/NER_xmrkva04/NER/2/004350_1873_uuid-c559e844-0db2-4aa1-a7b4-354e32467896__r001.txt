A pokorný István liboval si v tom, že ho
nazývají „hvězdou“ a „Mojžíšem.“
Ale mnohá krásná dívka umořila potají slzu
v oku svém vzpomínajíc na rodný domek, na
zahrádku a palouček, kde kvítky trhávala, kde
pod keřem kalinovým poslouchávala tlukoucího
slavíka a pohlížela k luně důvěrné. — Ó, sla-
vík nepěje, luna nesvítí nikde krásněji než ve
vlasti!
A mnohého muže prsa vzdmula se úzkost-
livým povzdechem, když se rozpomenul na po-
zůstalé miláčky své. — A mnohé srdce děsným
zachvělo se tušením hrozného osudu, který je
očekává za Oceanem!