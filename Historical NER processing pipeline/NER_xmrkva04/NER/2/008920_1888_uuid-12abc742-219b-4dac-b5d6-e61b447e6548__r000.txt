s čarodějnicí co činiti, vytrhl jí průtek z ruky a zahřměl na
ni: „Vydej mi mého bratra, sic tě rozsekám,“ — a na do-
klad toho, že nežertuje, dobyl meče. Baba se zaklínala, že
neví o nikom. — „Nevíš tak, jako nevíš, co jsou to tady
za kameny! — Dělej honem, sic bude s tebou zle!“ — A už
napřáhl pravici s mečem. Baba dostala strach, vyndala bednu,
vzala jakousi vodičku a dala se polévať rozsekané údy
bratrovy. Za několik okamžiků vyskočil Jaroslav zdráv a vesel
z bedny a padne kolem krku Josefovi, děkoval mu za jeho
zachránění. Nyní popadl Jaroslav meč bratrův a hrozil babě
smrtí, nenavrátí-li opěť života jeho milým zvířatům. Baba
potřela kameny čarodějnou vodičkou, a v tu chvíli skákali
vesele lev, medvěd i vlk kolem pána svého.
Na to se vrátili bratři do zámku. Jaroslav představil
královně svého bratra jako svého ochránce, načež královna
mu velice děkovala, že jí navrátil zase jejího chotě. Všeobecná
byla také radosť, že pravý král se opěť navrátil. Každý se
rovněž podivoval veliké podobě obou bratrů. Jaroslav ponechal
si bratra juž u sebe a pro rodiče poslal skvostný kočár, který
je přivezl k němu. A tak žili šťastně a vesele, a jestli ne-
zemřeli, jsou posud na světě.