Bylo již pozdě na večer, když Józa a Honzík,
který se byl zase na pastvinu vrátil, hnali stáda
Věchova domů. Lacek s dudami, s kterými se
nikdy nerozloučil, oddělil se u bahna na Vrchovišti
od soudruhů a dal se pěšinou k lesu.
Lacek byl jedním z nejhezčích hochů v celém
okolí. Tmavohnědé kudrnaté vlasy vroubily vysoké
jeho čelo, pod kterým dvě veliké oči se leskly.
Rty pokrýval řídký jemný vous, i bradu a líce
zdobil stín mladého chmýří, který dodává tváři cosi
svůdného, mladistvě mužného. Duše Lackova byla
jako oči jeho průhledná na dno. Kdo v obou čísti
umí, mohl v ní najíti hlubinu velikých citův. Lacek
byl jen pastuchou ve službě starého Věcha, ale měl
v prsou více lidskosti než jeho pán, více něžnosti
a měkkosti než soudruhové jeho. Když měl svou
milou píšťálu v rukou a byl sám, tu se cítil nej-
šťastnějším. Tu se rozplynul v písni, brzy zádum-
čivé, touhyplné, brzy žalostné a tklivé, zřídka veselé.
Mnohdy přestal pískati a zadíval se, v trávě se