věděl, jak má postupovati“. Ten zase dodal je do Vrati-
slavě s podotknutím, že Suché Lazce také v berním
katastru knížetství Opavského nejsou a že se tam ve
věcech soudních i politických nikdy nic nekonalo; on
že tedy do té věci též vkročiti nemůže.
Vrchní úřad však odpověděl rozkazem ze dne 22. září,
aby hejtman ty penězokaziče — jsou-li tam ještě —
beze všech ohledů sebrati, nebo aspoň materialie a instru-
menty jejich zabaviti dal.
Poslán jest tedy do Lazec velitel zemských vybranců
pan František Vilém Kotulinský, jenž dne 27. září
podal zprávu tuto: Lidí podezřelých že nenalezl. Baron
z Kravař sám že ho k pazderně doprovodil a klíček
vydal. V síni stálo malé zděné ohnisko nebo pícka, při
ní byly dva malé měchy nadýmací a několik okrouhlých,
s vrchu trojhranných tyglíčků, v nichž znáti bylo zbytky
antimonu. K tomu baron z Kravař podotknul, že otec
a bratr manželky jeho za svého zdejšího pobytu nějaké
tinktury a léky si připravovali. Baron zároveň protestoval,
že hejtmanství opavské v obci do Moravy náležité úřední
výkon předse vzalo. Tím věc odbyta. 1)