Jedenáctá hodina když bila,
paní s Líbalem se rozloučila.
Mladík políbil ji naposledy,
poslal za ní láskyplné hledy,
přehoupl se přes plot smělým skokem,
a již nezhlídla ho svůdným okem.
Hraběnka se přímo od Líbala
ku paláce schodům ubírala,
Krátký klíček ze zaňadří vzala
a jím tiše dvířka otvírala —
Běda, klíč je o maličko větší —
Lesť či zrada! — Vzdychla v nebezpečí.
Jejím šatem chladný vítr duje
a blesk z dálky bouři ohlašuje.
Černá křídla půlnoc k zemi sklání
„Smilování, bože, smilování!“