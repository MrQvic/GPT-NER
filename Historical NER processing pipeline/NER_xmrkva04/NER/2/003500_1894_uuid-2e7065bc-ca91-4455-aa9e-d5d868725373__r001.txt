Prapodivné jeví děti pojmy o tom, co vlastně baba
dělá. Obyčejně sedává na kamnech, s nichž co možná
často „padá na zem“, nebo také na pekelci — „Pepíku,
Pepíku — co pak dělá babka?“ — „Sedí na pekelci —
strouhá sobě jabka“. — Také „sedí za kamny, vylizuje
kuthany.“ Ba jí se i vytýká (při otloukání píšťalek), že
— „jí koťata — počkej, babo proklatá!“ — Nesedí-li
za kamny, sedí „ve věrteli“, nebo „leze do bezu“. Ani
to není valně pochlebné, že koza, zvíře komické, je prý
„psí babička“.
Ba nepřátelství přímo zuřivé ozývává se v dětských
říkadlech a písních. „Strčím babu do plotu“; „baba sedí
ve věrteli — pojďte hoši, melte ji!“ Při hře na obrov-
skou „řípku“, která z plného žejdlíka semena, do jednoho
důlku nasetého, vyrostla jediná a tak velká, že jí nikdo
nemůže vytrhnout, svalí se celé tahající „desatero“ na
nebohou, hmoždící se babku. Vybranou zábavou zdá se
být: „starou babu honiti — okolo bradla — až baba
padla.“ Kdysi se dle dětské písně oženil kominík
„vzal on sobě starou babu“ — a co s ní učinil?
„přivázal ji k pivováru!“ Pak se zas oženil kožišník, a
vzal on sobě také starou babu —