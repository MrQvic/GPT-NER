III. rayon ostřelný: Tok—Červan—Reserva.
Tento rayon připojuje se k hoře Toku s kotami 857
až 846 m, v podobě elipsy, v délce 2750 m, největší šířce
2000 m, takže jeho plocha je menší než 4 km2. Mezi Koz-
lovci, Tokem, Humlovou a kotou 807 m rýsuje se hřbet
v tomto rayonu nejvyšší. Na jeho východních svazích
směrem k Obecnici leží plocha, která má býti k účelům
ostřelu vymýcena. Leží tedy opětně ve stínu hlavních,
západních větrů a jelikož na západ před tímto hřbetem
zvedá se ještě z největší části zalesněná Koruna, 829 až
819 m vysoko a to 3 km od střeliště, je to moment po
stránce meteorologické dojista závažný pro odpověď na
otázku: nastanou-li nějaké podstatné změny v množství
a rozdělení srážek nad touto oblastí, bude-li rayon III.
také vymýcen. Jsme přesvědčeni, že nenastanou, ani na-
stati nemohou, poněvadž, jak řečeno, III. rayon leží ve
stínu větrů i hlavních srážek, přicházejících od západu,
i poněvadž má před sebou rozsáhlé lesní území, které do-
sahuje svými hřbety takřka stejných výšek nadmořských
(nad 800 m). Tolik o celkové poloze tohoto rayonu.
Rayon III. je přístupen po silnici, vedoucí přes Koz-
lovce. Tato silnice se dotýká právě vrcholné části pro-