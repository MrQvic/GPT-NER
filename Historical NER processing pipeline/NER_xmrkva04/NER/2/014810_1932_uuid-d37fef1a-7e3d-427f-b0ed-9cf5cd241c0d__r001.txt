Dei incendere poterunt, nisi ipsi a saeculi
actibus alieni virtute ac pietate excellant. Prius
igitur ipsi in Dominici schola servitii confor-
mati atque exculti esse debent, tum omni ope
nitantur, ut educandi vera fide et solida pie-
tate imbuantur, quod primum est et maximum
eorum muneris. Deinde etiam litterarum stu-
dio operam dantes enixe studeant, ut solidae
etiam eruditionis eluceant splendore, qui in
Dei gloriam honoremque S. Ecclesiae redun-
det et viam illustret, qua ad caelestem patriam
peregrinentur.
50. Numquam hi vel alii pueri sine licentia
Abbatis, singulis vicibus petenda, in cellas
Fratrum inducantur vel admittantur.