padnostech prokázal jsem mu skrovné služby.
Sedmnácte let již tomu, co ubohý ten člověk
zanechal úřadování a žije úplně o samotě. Co
máme dnes?“
„Pátek,“ odpověděl jsem.
„A to je jeho den,“ řekl můj soudruh.
„Každý úterek a pátek od jedenácté hodiny
až do tmavé noci tráví na té cestě, a to je
celá jeho zábava.“
„A proč jenom v ty dny?“ otázal jsem se.
„S tím je spojena smutná historie, která
na jeho život rozhodně působila.“
„Je snad ti známa?“ tázal jsem se znova.
„Znám ji dobře,“ odpověděl, „i se všemi
podrobnostmi. Slyšel jsem ji nejednou z úst
toho ubožáka, i četl ji od něho samého na-
psanou, když se ospravedlňoval před hrdel-
ním soudem.“
„Aj!“ zkřiknul jsem zaradovaný, „sedněme
si pod tím kaštanem, a vypravuj mi to.“
„Kdyby vám spisovatelům nebylo nebez-
pečno svěřit takové věci. Co jen pochytíte,
to hned čím dřív tím líp vlepíte na papír, a
potom ještě s mokrým rukopisem běžíte do
tiskárny. A co nejhoršího při tom, vystrojíte
jednoduché vypravování svými dodatky a ...“
zarazil se v řeči a jen trpce se usmál.
„A zkazíme to, chtěl jsi říci!“
„Uhodls,“ odpověděl. „Řídko který z vás