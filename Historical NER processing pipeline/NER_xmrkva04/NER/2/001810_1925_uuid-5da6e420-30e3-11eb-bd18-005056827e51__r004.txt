a) Útvary, které budou užívati střelnice.
Na dělostřelecké střelnici v Brdech budou pravdě-
podobně stříleti 4 lehké a 1 těžká dělostřelecká brigáda.
Velký rozsah terénu dovoluje, aby střelnice používaly
současně dvě brigády. Tím zkrátí se celková doba k po-
užívání střelnice tak, že nebude přesahovati 3 měsíců.
Ostrou střelbu dělostřelectva bude možno započíti
teprve počátkem června, tedy v době, kdy průpravný
výcvik v baterii a u oddílu je ukončen, takže zdárné pro-
vedení ostré střelby je zajištěno.
Rozměry střeleckého cvičiště dovolují konati střelbu
ve větších svazcích, což ani milovické ani žádné z cvičišť
nahodilých nepřipouští.
Cvičení budou se konati mimo neděle vždy půl dne.