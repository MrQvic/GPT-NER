jeho návštěvou bude po spokojenosti a že snad
nastane mu s Klementininou neoblomností nový
zápas, nový boj. A skutečně ke konci srpna došel
od kapitána Zampiera list, jímž oznamoval, že
pluje s lodí svou nejkratším směrem k domovu
a asi ve třech nedělích že bude míti česť opět
téměř po roce pozdraviti pana Savu Daničiće a jeho
dceru.
Obchodník utajil zvěsť tu před Klementinou
tak dlouho, pokud jen mohl. Teprve v posledních
dnech, když kapitán měl už přijíti, vyjevil jí ne-
vítanou zprávu.
Dívka vyslechla ji na pohled klidně a pra-
vila beze známky překvapení:
„Ano, otče, vím. Počítala jsem v poslední
době každý den a byla jsem téměř přesvědčena,
že již nyní se vrátí. Hle, jak v spokojenosti čas
rychle utíká!“
Obchodník ani ve snách netušil, jak hrozně
dcera jeho trpí. Tehdy ani na minutu oka ne-
zamhouřila a v mysli stále bojovala s kapitánovou
láskou a s otcovou přísnou neustupností. Nejednu
chvíli duch její se oslaboval a zdálo se, že pod-
lehne; avšak při něm stála pořáde vzpomínka na
vzdáleného Marka Ristoviće, vroucí láska k němu,
víra v jeho návrat a naděje do budoucnosti, a ta