Potkáváme se zde s nevšedním úkazem neobyčejné horlivosti,
za kterouž všem účastníkům co nejsrdečněji děkujeme.
Obzvláště pak paním a slečnám sběratelkám zde i na ven-
kově, slavným redakcím: Čecha, Českého Lva, Dělnických Novin,
Dělníka, Květů, Moravské Orlice, Našince, Národních Listů, Poli-
tiky, Pokroku, Podřípana, Řípu, Světozoru, Slovana a Ženských
Listů za uveřejňování spolkových zpráv a pp. Grégrovcům a Ottovi
za levné obstarání tiskopisů; sl. výboru Měšťanské Besedy za
propůjčení sálu ku valné hromadě; sl. výboru tělocvičné jednoty
Sokol za postoupení poradní sině ke dvěma veřejným schůzím,
a sl. výboru „Oulu“, který výhod nemalých správnímu výboru na-
bídl. Konečně panu professorovi Aloisiovi Studničkovi za dar spisů:
„Pražský kreslíř“, „Škola ornamentiky“, „Škola stínu“ a za nabíd-
nutí, že bude vyučovati v průmyslové škole dvě hodiny týdně
bezplatně.
Nepochybujeme, že každý, kdo hluboký význam samostatno-
sti uznává; že každý, kdo ví, jak práce šlechtí, i na dále podpo-
rovati bude spolek náš, jenž se nese k tomu, aby se dívkám našim
dostalo praktického vzdělání, jímž by si v životě společenském
vlastními silami čestného postavení dobyti mohly. Na zdar!