Tomum secundum Vocabularii conscripsit Eduardus Grupe, professor hono-
rarius Heidelbergensis. Huic in plagulis corrigendis et in articulis quibusdam,
imprimis iuridicis, elimandis subvenit Bernhardus KÃ¼bler, totius operis antistes,
vir doctrina iudicio experientia probatissimus. Eduardus Grupe in opere, quod
ei anno MCMII auctoribus Theodoro Mommsen et Alfredo Pernice ab Academia
Berolinensi mandatum est, indefesso ac fructuoso labore perseveravit ne munere qui-
dem militari, quo per bellum fungebatur, interrupto. Huic primo et adhuc soli con-
tigit, ut totum tomum, quem elaborandum susceperat, a primis initiis ad finem per-
duceret. Fasciculus primus in lucem prodiit anno MCMVI, alter anno MCMXIII.
Quod nunc post tam longum intervallum, calamitatibus temporum satis ut opi-
namur excusatum, tertius atque ultimus huius tomi fasciculus edi potuit, id curae
nunquam deficienti Friderici Schmidt-Ott, viri exc ellentissimi, olim ministri cultus
Borussici, nunc praesidis societatis Germanae ad sublevandas scientiae miserias
destinatae, debetur. Cui gratias quam maximas etiam hoc loco agere pietati
convenit.