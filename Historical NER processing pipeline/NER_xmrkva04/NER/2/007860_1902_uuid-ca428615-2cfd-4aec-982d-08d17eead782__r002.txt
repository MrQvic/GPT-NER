též ostatní členové rodiny mužského rodu. Ženštiny pouze přisedávají
k zemi a klanějí se hosti. Po té vedou hosta do kibitky a usazují
na čestném místě, t. j. na koberci uprostřed kibitky. Je-li hostí několik,
pak na první místo usazují nejbohatšího nebo nejváženějšího z nich
a vedle něho ostatní po pořádku podle důstojenství. Pak začnou se
vyptávati. A když se všecky novinky přeberou, hospodář s hospodyní
častují hosti. Často Kirgiz-hospodář uzavírá přátelství s hostem.
Takový host přítel má právo vzíti sobě z kibitky, cokoli chce. Tento
patriarchální obyčej zdá se nynějším Kirgizům velice nepraktickým,
a proto se před příchodem přítele všecky cenné předměty pečlivě scho-
vávají. Když se hosté chystají k odchodu, členové rodiny pomáhají
jim osedlati koně, a některý ze synů hospodářových vyprovází je daleko
za aul.