Jednou kopali dělníci hlínu ku své potřebě. V jisté
hloubce přišli na kamennou sochu Panny Marie, kterou
přinesše do farního chrámu Páně, na určitém místě ji
postavili. Když však nábožný lid druhého dne přišel do
kostela, aby přítomen byl oběti mše svaté, tu shledáno,
že socha zmizela. Lid našel ji opět na místě původním,
kde dělníci hlínu kopali. J přinesli sochu do kaple zámecké,
ale i odtud zmizela a následujícího dne nalezena byla
na tom samém místě, jako dříve. Tu nechal hrabě František
z Opersdorfu postaviti kamenný sloup a na něj postavili onu
sochu Panny Marie. Lid vůkolní chodil se k soše modliti a
za nedlouho putovali sem poutníci ze všech stran a skládali
příspěvky na vystavení chrámu Páně. Z věnovaných dárků
postaven zde roku 1705 dřevěný kostelík. Lidu vždy více