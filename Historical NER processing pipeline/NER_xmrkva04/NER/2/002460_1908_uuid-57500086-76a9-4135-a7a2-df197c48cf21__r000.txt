sám těmi změnami, vejdeš kdysi ve svůj původ:
v Tao, kde není nijaké proměny více.« —
Tehdy jsem řekl: »Otče, to co pravíš, je
tak jednoduché a musím tomu věřiti zcela sám
sebou. Ale mám ještě život tak rád, a jímá
mne úzkost před smrtí; též je mi teskno již
při pomyšlení na smrt mých přátel a mé ženy
a mého dítěte. Smrt jeví se mi tak temná
a chmurná — a světlý, jasný je život se zá-
řícím sluncem a zelenou zemí plnou květin.«
Mistr děl: »To proto, že ještě dobře necítíš,
jak »sama sebou«, jak zcela přirozená je smrt,
právě tak jako život. Myslíš přílišně na to
nicotné tělo, které musí spočinouti tak hluboko
v chladné zemi; ale to je pocit vězně, kterému
kyne svoboda a jehož zarmucuje, že má
opustiti svou tmavou žalářní kobku, v níž tak
dlouho byl žil. Ty spatřuješ smrt v odporu se
životem, však oboje není skutečné, obé jsou
proměny, zdání. Tvá duše přeplývá při smrti
jen ze známého jezera do neznámého — za-
pomenutého — moře. Ono reálné, skutečné
v tobě, tvá duše, nemůže nikdy zaniknouti,
a ona se též neobává. Této bázně musíš se
pro vždy sprostiti, neb lépe: až budeš starší
a žil jsi sám sebou, přirozeně, dle hnutí z Taa,
nepocítíš více tuto tíseň, neb odstoupí zcela