Pruská moc když na Paříž se hnala,
tlupa jezdců ve vsi nocovala.
Nastal poplach, místo uzavřeno.
Důstojníka tělo zavražděno.
Marna všechna slíditelův snaha,
nedovedla vypátrati vraha,
aniž jaké podezření říci.
Vyvoleni jsou dva osadníci
k zastřelení. Kněz, když o tom slyšel,
k německému veliteli vyšel,
život svůj mu za ně nabízeje.
Přijato. Již hlavní otvor zeje
reka —
proti mužným prsoum kněze,
když v tom „Milosť!“ znělo ze zdaleka. —
Mysl veliká, když v čin se vtělí,
úctu vymůže i v nepříteli!