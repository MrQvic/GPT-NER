Dne 8. května 1850 vydal Havlíček v Kutné Hoře, kde
nebyla obleženost, 1. číslo nového politického listu Slovan,**)
který měl vycházeti dvakrát za týden po dvou arších. Hned
první číslo však propadlo konfiskaci, pro nevyplnění tuším
jakési formálnosti. Proti tomu se Havlíček odvolal, z čehož
povstala soudní pře, která po třech měsících skončila se pro-
puštěním konfiskovaného čísla.
Ne všickni horliví národovci schvalovali počínání Havlí-
čkovo, uvažujíce, že nelze hlavou proraziti zeď, litovali cesty
od něho nastoupené, v níž neviděli spásy pro národ. Ano
mnozí, jednak v postavení svém závislí od vlády, jednak ří-
díce se pravidlem, že třeba podlézti, kde nelze přeskočiti, po-
dávali se větru s hůry vanoucímu do jisté míry a pouštěli se
proudem, jemuž odolati nemohli. Nespravedlivé bylo by, viniti
muže tyto z odpadlictví od národní strany, kteréž oni ne-
přestali sloužiti upřímně; bylať to u nich pouze změna tak-
tiky, ku které odhodlali se v poctivém domnění, že tím spů-