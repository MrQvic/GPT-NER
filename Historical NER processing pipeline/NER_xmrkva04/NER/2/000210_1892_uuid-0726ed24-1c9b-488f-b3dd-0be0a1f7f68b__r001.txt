Doch keine sieht den trauerschleier
mit groessrer lust, als einen freier;
das ist der lauf der welt.
A jinde po vzdělané Evropě rýmuje se to zrovna tak!
Jen jedna věc mne v přednášce Feistmantlově, při-
znám se, překvapila. Totiž že tam mají v Kalkutě zoolo-
gickou zahradu, ale „dosud chudou na zvířectvo“. A člověk
sobě představuje celou Indii jako hotovou zahradu zoolo-
gickou. Nejen dost a dost hmyzu uvnitř domu, ale jak-
mile člověk vystrčí hlavu jen z okna ven, už se tu ko-
líbá nějaký slon, krouží orel, vine se hroznejš a skáče
tygr. Ono ale prý je tam jako u nás, totiž co do těch
zoologických zahrad! Ta radost, když k nám do Prahy
přijede alespoň ob čas nějaký, jen trochu větší zvěřinec!
Teď se dostaví zvěřinec Kaufmannův a veliké plakáty
už slibují pravé pochoutky. Hlavně: habešskou opici
Maccacus-Gelada, kterou prý v Praze ještě nikdo neviděl.
Opici, kterou v Praze ještě nikdo neviděl!
„U Fleků“ ohromné napnutí.