Gwynplaine vystoupil z vozu a vstoupil do
kočáru.
Komoří nesoucí hůlku a úřadník nesoucí
polštář vstoupili tam za ním a zasedli na nízké
sedátko určené pro pážata v starých slavnostních
kočárech.
Kočár byl uvnitř potažen bílým hedbávím le-
movaným krajkami se stříbrnými třapečky. Strop
byl ozdoben znakem.
Postilloni obou vozů, které opustili, byli
oděni v královskou livraj. Kočí, postilloni a loka-
jové kočáru, do něhož vstoupili, měli jinou livraj,
velmi skvostnou.
Gwynplaine přes své omámení zpozoroval toto
nádherné služebnictvo a tázal se komořího s čer-
nou hůlkou:
— Čí jest tato livraj?
Komoří s černou hůlkou odpověděl:
Vaše, mylorde.
Dnes měla komora lordů zasedati večer. Cu-
ria erat serena, říká se v starých listinách.
V Anglicku život parlamentarní rád bývá životem
nočním. Známo, že jednou stalo se Sheridanovi, že
počal mluviti o půlnoci a domluvil při východu
slunce.
Oba poštovní vozy vrátily se prázné do
Windsoru; kočár, v němž byl Gwynplaine, jel
k Londýnu.
Kočár čtyrspřežní jel z Bretfordu do Londýna
krokem. Důstojnosť paruky kočího žádala toho.