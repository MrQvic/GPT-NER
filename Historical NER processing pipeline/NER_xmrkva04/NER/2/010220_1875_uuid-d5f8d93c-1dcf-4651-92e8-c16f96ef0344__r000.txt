A bouřilo tam silně, neboť blesk prorážel nyní oblaky
na všechny strany a sypal se v množství úžasném.
Překrásný to kontrast mezi zeleným, sluncem ozáře-
ným vrchem, a temnými, ohněm sršcími skalami,
které se za ním vypínaly!
Avšak již povolují blesky; oblaky blednou a vy-
padají, jak by pojednou před vytrvalými paprsky
slunce prchati počaly. Za nedlouho jest obloha opět
jasna, sněhová čela lesknou se opět zázračně, a ne-
rady, zvolna jen propouštějí paprsky loučícího se
slunce, jež v odměnu barví je čarovně ještě i tehdá,
když celé okolí halí se již v šero. —
Musel jsem si pospíšiti s návratem do města
není radno proháněti se v noci osamělým i ulicemi,
postranními. Avšak pohled na právě popsané hory
zalíbil se mi tak, že ještě téhož večera objednal jsem
si vůz na druhý den, abych Cholulu poznal z blízka.
Večer ukrátila mi opera, jejížto text podobal se
onomu „postiliona z Longjumeau“ jako vejce vejci.
Bylo to sice dosti smutné představení, ale zpívala
doňa Leonardi a pak, v Mexiku musí být člověk
rád, když má vůbec divadlo.