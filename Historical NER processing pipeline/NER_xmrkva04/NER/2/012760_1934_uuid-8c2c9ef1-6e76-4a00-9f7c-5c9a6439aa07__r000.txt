rozmnožení domovních objektů, omezujíc tím i možnost disposice
s byty, místnostmi obchodními a provozovnami, jichž získání vyža-
duje značné finanční oběti se strany nájemníka, přináší však naproti
tomu pronajímateli finanční prospěch neporovnatelně vyšší, než
jaký by vytěžil z bytových jednotek, místností obchodních a pro-
vozoven stejně velkých a stejně vybavených na periferii.
Tento finanční úspěch majitele domu je tedy způsobován hod-
notou pozemku, opírající se o jeho výhodnou polohu, a je pro něho
u porovnání s majitelem objektu hůře situovaného zdrojem bezzá-
služného obohacení, přednostní renty, vznikající bez jakéhokoliv
jeho osobního přičinění.
Mluvíme tu o městské rentě pozemkové, faktickém
to vlastně zhodnocení městského pozemku, výhodně položeného.
Šířiti se více o příčinách jejího vzniku a o podrobnějších for-
mách její existence a struktury vedlo by jistě jen k pouhé para-
frasi nesčetných spisů a úvah autorit opravdu povolaných, k jejichž
poznatkům stěží bychom byli schopni připojiti něco nového.
Uvedená rekapitulace plně postačí, abychom se mohli přičleniti
k nadhozenému problému vlastními úvahami a abychom se tak po-
dle svých sil zhostili předsevzatého úkolu.