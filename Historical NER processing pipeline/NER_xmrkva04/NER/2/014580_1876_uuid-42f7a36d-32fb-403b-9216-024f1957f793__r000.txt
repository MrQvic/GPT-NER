lacino. Avšak co záleží městu tak bohatému na pe-
nězích, když jde o obecný prospěch!
Pravil jsem již, že Chicago je nejpřednějším
trhem americkým na obilí a na dříví, přicházející ze
severu. Roku 1866 vyvezl trh chicagský 66,736.660
bushlů obilí*) a r. 1870 — 1,018,998.685 stop dříví,
652,091.000 šindelů a 146,846.200 latí. Pěkné množ-
ství, neníliž pravda?
Pro tak ohromné množství obilí je třeba také
zvláštních skladů. Tak zvané „Elevators“, čtyrhranné,
věžovité to budovy prapodivného rázu a s malými
okénky slouží k tomu. Před velikým ohněm r. 1871
bylo jich celkem 17, do nichž vešlo se skoro 12 mi-
lionů bushlů. Velký onen oheň zničil jich šest; avšak
nepochybuji, že jsou již opět znova zřízeny.
Polohu mají obyčejně výbornou: jsou stavěny
pravidelně na břehu tak, že s jedné strany může.
k nim dráha a s druhé lodě; naplní se tedy a vy-
prázdní snadno a bez velkého namáhání.