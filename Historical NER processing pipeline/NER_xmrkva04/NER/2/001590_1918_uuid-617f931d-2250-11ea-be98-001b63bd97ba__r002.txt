a „Jarní romanci“, Erben v „Mateřídoušce“. Živly mytické
zpracoval u nás jmenovitě Jaroslav Vrchlický, jimi pronik-
nuta jsou též některá díla Zeyerova.
Báje jest vypravování buď lidové neb umělé, které líčí
život a osudy pohanských bohů a bohyň, anebo které vůbec
básnicky vysvětluje nějaký zjev přírodní.
Řecké a římské bájesloví vypsal Fr. Ruth v knize „Báje-
sloví řecké a římské“. Bájemi bohaté jest i bájesloví německé
a severogermánské. Ve formě epických písní jsou dochovány
v norské sbírce „Eddě“ z 13. st. Pěkně německé báje vypravuje
Ludvík Uhland; nástin německého bájesloví podal Jakub
Grimm.
U nás vlastních bájí zachovalo se pořídku; nejčastěji ob-
jevují se valně porušené zbytky jejich v pohádkách. Českým
bájeslovím zabýval se již Karel Jar. Erben a soustavný přehled
jeho podal v novější době Jan Máchal.