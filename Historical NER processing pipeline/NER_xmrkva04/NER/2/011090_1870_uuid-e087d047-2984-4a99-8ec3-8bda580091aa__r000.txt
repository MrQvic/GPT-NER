»Avšak, drahý, vroucně milovaný Feodore, vždyť
tomu není ani čtrnáct dní, kde jsi mně připravil nevý-
slovnou tu blaženost . . .«
»Že jsem přijal peníze, které jsi na druhém mi-
lovníku svém vynutila. U všech čertů — peníze ty
mi nestačily.«
»Vždyť to byla suma dosti značná,« osmělila se
namítati paní Malvina.
»Značná! Ha ha ha! Prohrál jsem ji ve třech
večerech. Musím ti říci, že na skrblení nejsem zvy-
klý, a že si nechci ujmouti jedinou zábavu, která mi
může nahraditi veškeré svízele, mrzutosti a hádky,
které mám za kulisami. Na jevišti se mi dostane
bouřlivého potlesku, za jevištěm však jen nenávisti a
závisti.«
»Avšak, můj zbožňovaný, žiješ také tak marno-
tratně . . .«
»Aha, chceš mi činiti výčitky?« Pan Feodor
odstrčil talíř. — »Nuže, vždyť mohu jíti svou ce-
stou!«
»Ach, nikoliv! Zde se nejedná o žádné vý-
čitky.«
»Dobře. Ty jsi mi ale přislíbila, že to zařídíš
tak, aby ten blázen přinesl najednou sumu poněkud
alespoň značnou.«
»Ovšem, zabývám se tím právě. Přemluvila jsem
jej, aby přišel dnes večer se svou paní do divadla a
pak aby mne jí představil. Proto jsem tě také prosila
o lístek.«
»Nu, a co se stalo? Nebyli tam, jak jsem do-
bře viděl.«