Summa suffragiorum hoc modo stabilienda erit adprobatio
vel cum applausu, vel unanimiter vel per vota, ut aiunt, ma-
jora, vel reprobatio. Calculus hic, simul ac publicatus est, a
Notario in librum ad hunc finem destinatum referatur.
8. Facta omnium concurrentium aestimatione Notarius
eorum nomina et calculos, prout conscripserat, unacum disci-
plinis, ad quas calculi referuntur, clara voce recitabit. Proto-
collum omnes examinatores praceunte Praeside et subsequente
Notario subscribent.
9. Quodsi Notario scribenti mendum obrepserit, statim
ejus manu corrigatur, in protocollo autem, antequam subscri-
batur, accurate explicetur, ubi mendum commissum, et quod
praesentibus omnibus ex mandato Praesidis correctum fuerit,
atque tum demum protocollum ab omnibus subscribatur.
10. Testimonia de peracto e scientia examine e libro hoc
transsumta more solito a Consistorio expedientur.