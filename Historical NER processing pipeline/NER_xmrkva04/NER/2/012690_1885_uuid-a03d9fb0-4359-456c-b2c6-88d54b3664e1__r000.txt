mrzutém tom roce počal jsem i tetičku svou Antonii,
odebravší se za mužem do ciziny, bolně postrádati.
Na ten následoval ovšem rok druhý, osudnější, v němž By-
ronem i Berliozem, nešťastnou láskou i bázní o celou mou
budoucnosť, přemrštěnou domýšlivostí a rozháranou skepsí
počalo ve mně všecko vříti a kvasiti. Zatím tížil mne i ne-
blahý osud vlasti vůči nehybnosti a úzkoprsosti předních
vzněcovatelů naší idey do té míry, že upadal jsem v horečné
sny, v nichžto vzýval, zaklínal jsem duchy bělohorské, cítě se
obklopen samými kostlivci, lebkami a krví zbrocenými rakvemi.
Zřel jsem stíny otců v nenasytné, věčné hroby se propadat,
načež smrtelnými ranami pokryté mátohy zasedaly k děsným
hodům, tak že zaražen věstnými slovy Šillerovými; „Böses
muss mit Bösem enden!“ veršoval jsem zoufale: „Což v nás
žádná síla víc nedřímá?!“ při čemž zatínal jsem zuby do
tužky, jež slova ta vrhala na papír. Nastávajícím dnem a
chlácholivou domluvou starostlivé matky upokojoval jsem se
sice poněkud, a vrhal se zase na to všednímu, hlavně škol-
nímu svému zaměstnání urputně v náruč, ale nemajícímu
nikde a při ničem stání, připadalo mi vše tak malicherným,