Beppo čekal u paty věže, čekal dlouho a pán jeho
nepřicházel. Chtěl právě proti přísnému rozkazu jednati
a přesvědčiti se, zda-li Xaver pomoci jeho nepotřebuje,
když paní Dačická, nepokojem hnána, se před ním ob-
jevila. Šla kolem něho do věže, ale vrátila se spěšně,
jak staré nohy její stačily.
„Oh Beppo, rychle!“ volala úzkostlivě, „zavolejte
paní hraběnku! Pošlete pro lékaře! Rychle, pan hrabě
umírá!“
Vrátila se ke Xaverovi. Klekla na zem vedle něho
a podpírala ho svým ramenem. Nachýlila se k němu
a políbila jeho čelo. Xaver otevřel oči a usmál se na ni.
„Jste dobrá!“ pravil slabým hlasem.