Prósa, sloužící potřebám života společenského, slove
prósou jednací.
Jako jsou potřeby lidí ve společnosti různé, tak jest
i prósa jednací velice rozmanitá. Podle obsahu a účelu roze-
znává se sloh občanský, kupecký, vojenský, úřední, soudní,
diplomatický a novinářský neboli publicistický.
Mluva obyčejné prósy jednací jest zcela jednoduchá a její
každý druh utkvěl na jistých zvláštnostech, úslovích a způ-
sobech mluvy. Pouze sloh diplomatický a novinářský jest
někdy umělý a slovesné práce toho druhu mívají též význam
literární.
Řeč písemností jednacích (listin) byla u nás za staro-
dávna latinská. Teprve na konci 14. stol. počaly se vydávati
první české listiny; potom jich znenáhla přibývalo. V 15. stol.
jazyk český došel obecné platnosti v řízení zemském, u úřadův
a soudů městských. Ke konci válek husitských zaveden byl
usnesením sněmu do zemských desk a soudního řízení vé-
vodství slezských, r. 1480 na Moravě, r. 1495 také v Čechách.
I dostoupil takové dokonalosti a rozšířenosti, že stal se i ja-
zykem diplomatickým v Polsku a na Litvě.
Literární památky tohoto druhu ukládají se ve sborní-
cích, jako jsou Sněmy české, Archiv český, Diplomatář mo-
ravský a j.