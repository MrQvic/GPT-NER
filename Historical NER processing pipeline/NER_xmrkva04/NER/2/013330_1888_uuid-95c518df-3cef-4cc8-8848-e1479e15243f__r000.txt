Spokojili jsme se tedy s malým a já vždy šetřil
nábožného citu rodičů a nábožného citu svého, který,
ačkoliv přestal býti tak živý jako jejich, přec ni-
kdy nezanedbal náležitých ohledův.
Pamatuji se také, že matka, když k nám přišel
žid s rancem a položiti si ho chtěl na velký stůl,
mu bránila. Posýlala ho na stůl malý, na židli nebo
na lavici, a nikdy nevyjevila mu příčinu, proč to činí.
Myslil jsem, že příčinu tu vím, avšak mýlil
jsem se.
„Viďte, maminko,“ řekl jsem jí jednou, „vy
nechcete, aby ten ranec ležel na stole, protože je
židův?“
„Ne proto, synáčku,“ odpověděla mi, „já nechci,
aby stůl náš byl stolem kupeckým, a vykládala se
na něm pýcha — paráda k našemu pohoršení.“
Otec, počítaje na stole peníze, uváděl si na
paměť, není-li mezi nimi krejcaru nespravedlivého,
zadrženého, cizího, a vždy raději sám trpěl škodu,
než aby ji byl učinil jinému.
Matka, měříc na stole plátno pro čeládku,
jež patřilo ke mzdě, přidávala jí po kousku, aby
měla zásluhu.
Prodávajíc něco, pro všecko všudy na světě
nebyla by bližního ani o nit ošidila.
Já toho často býval svědkem, i když jsem po-
vyrostl a z ciziny přicházel domů.
Otec můj byl představeným obce, a tehdy se-