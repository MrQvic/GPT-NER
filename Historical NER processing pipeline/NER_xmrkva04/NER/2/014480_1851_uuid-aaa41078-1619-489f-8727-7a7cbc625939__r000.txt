A dál městem ubíháš.
Počkej trochu, jasným
Na Prahu se podívej,
Já ti mám co povědíti,
A pak zase dále spěj.
Až za most tam dolů přijdeš,
A za šírý vinohrad,
Co ty husté stromy stojí,
Překrásný uvidíš sad.
Slavíček tam líbě zpívá,
V stinné sedě olšině,
U studénky děva stojí,
Oči má uslzené.
Po živůtku hned ji poznáš,
Pěkné zlaté sponky má;
Stříbrný na krku křížek
A v něm stužka červená.
Až se na ní dost nadíváš
A bol lásky budeš znát —
Zpomeň na mne —než odejdeš,
Pozdrav mi ji nastokrát.“
Dozpívala, hodila harfou na stranu a zvolala:
„Hloupá to píseň!—Nevím, jak jsem na ni přišla.
Právě tu nejšpatnější jsem vám vybrala. Pomyslete
si, že jste na svatbě v Káně galilejské.“
„Mně se ta píseň líbí,“ vyjádřil se Vratislav
prostě a srdečně. „Obzvláště ale jsou nápěv a zpěv
výborny.“
„Nejhlavnější je to,“ promluvil v to Hradecký,
„že je to česká píseň, píseň, jak ji sprostý rolník,