„Proč jste mne tehdy tak potřeboval? Vždyť jste si
mne tehdy předcházel?“
„Ale prostě jako zajímavý předmět pro pozorování.
Zalíbil jste se mi fant stičností svého postavení, — vidíte,
čím! Mimo to jste bratr osoby, která mne velmi zajímala,
a konečně od téže osobnosti svého času strašně mnoho
a často slýchal jsem o vás, z čehož jsem soudil, že máte
na ni veliký vliv; toho snad je málo? He! he! he! Ostatně,
přiznávám se, vaše otázka je pro mne velmi složitá a je
mi nesnadno dáti vám na ni odpověď. Nuže, vidíte, na pří-
klad, teď jste šel ke mně přece nejen v určité záležitosti, ale
i pro něco nového. Je tomu tak přece? Tak přece?“ na-
léhal Svidrigajlov s potměšilým úsměvem; „nuže, představte
si potom, že já sám, ještě na cestě sem, ve vagoně, po-
čítal jsem též na vás, že mi také řeknete něco nového
a že podaří se mi od vás něco si vypůjčiti! Vidíte, jací
jsme boháči!“