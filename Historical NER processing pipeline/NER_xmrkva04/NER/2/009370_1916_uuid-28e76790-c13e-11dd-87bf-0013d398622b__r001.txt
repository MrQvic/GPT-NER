Přes saský akord stihla konfiskace statků některé stavovské osoby
slezské. V trestání vzati jsou ti, kteří držíce zároveň také statky na Moravě
tam se provinili, nepostavivše se k odpovídání ze země ujeli, aneb po uza-
vření toho akordu s knížetem Krnovským v odboji zůstali.
Vedle císaře svojili si trestní právo ke svým poddaným a manům
kn. Karel z Liechtensteina a kard. Dietrichstein jakožto biskup olomoucký.
Onen reklamoval ještě r. 1624 právo konfiskační táhna se k lenním maje-
státům, zvláště pak k privilegiu cís. Rudolfa II. ze dne 7. července 1607
(velkému palatinatu), podle něhož se Liechtensteinovi měly dostati „všecky
statky manské i zpupné, které by každého času pod panstvím a pod juris-
dikcí jeho ležely a spůsobem jakýmkoliv císaři propadly.“2) Reklamace
Liechtensteinova na ten čas byla marná; trestní právo ex capite laesae
majestatis zůstavil si panovník. Statky, které kníže přece zabral, musil hned
zase fisku pustiti aneb později zaplatiti. Naproti tomu mocný gubernator
markrabství Moravského a důvěrník Ferdinanda II., kard. Dietrichstein,
pokutoval „z mocností svých knížecích“ many biskupské bez překážky.