§ 1. (1) Při všech universitách v zemích českých a na Sloven-
sku se zřizují pedagogické fakulty (§ 1 dekretu presidenta re-
publiky ze dne 27. října 1945, č. 132 Sb., o vzdělání učitelstva).
(2) Jejich úkolem je pěstovati vědy pedagogické a vzdělá-
vati v těchto vědách kandidáty učitelství škol všech stupňů a
druhů kromě škol vysokých. Pedagogické fakulty poskytují
svým posluchačům vzdělání i v jiných oborech, které stanoví
ministr školství a osvěty, na Slovensku v dohodě s povereníkem
školstva a osvety.
(3) Dobu jejich otevření určí ministr školství a osvěty, na
Slovensku v dohodě s povereníkem školstva a osvety.
§ 2. Vláda se zmocňuje, aby nařízením zřizovala pobočky peda-
gogických fakult mimo sídla universit.
§ 3. (1) Statut pedagogických fakult a jejich poboček vydá vláda
nařízením. Statut bude šetřiti základních organisačních před-
pisů universit a bude jednotný pro celý stát.
(2) Studijní a zkušební řády vydá ministr školství a osvěty,
na Slovensku v dohodě s povereníkem školstva a osvety. I tyto
řády budou jednotné pro celý stát.
§ 4. Tento zákon nabývá účinnosti dnem vyhlášení; provedou
jej všichni členové vlády.