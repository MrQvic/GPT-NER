„Nerouhej se poslední svaté vůli jeho, nesmy-
slná dívko! Otec ti život dal, Sonnenstein zacho-
val ti otce, jenž ti život dal, tu z vděčnosti k svaté
památce svého otce . . .
„Zadržte, teto! Z vděčnosti k otci chci vše
učinit . . . Ale Sonnensteina milovati nemohu!“
„Ty se staneš jeho chotí a zachováš čistotu
svého erbu; ty zachráníš sebe a nás od veřejného
pohanění!“
„A srdce mé? Což zapřením svého vlastního
srdce nepohaním sebe a vás všecky? Já se lásky
k Olšovskému spustiti nemohu a nespustím — avšak
když to žádá česť toho domu, když to žádá po-
slední vůle otcova, když to žádá svět, před jehož
mrzkou pomluvou vy všickni strnete: dobře tedy,
já podám ruku svou Sonnensteinovi, mé srdce ale
věrné zůstane mému milenci!“
„Až se staneš vládkyní vlastní své domácnosti,
pak jednej podlé svého zdání. Prozatím chystej se
ku svatbě!“
Poslední slova Rovnické Máry více neslyšela.
Skleslať na pohovku, aniž jí stará hraběnka přispěla
ku pomoci. Ta hrdá dáma odešla a zůstavila zou-
falou dívku samotnu.
Když Klára vstoupila po chvíli do pokoje, le-
žela Máry ještě polo na zemi, polo na pohovce a
usedavě plakala.
„Co dělá Olšovský?“ tázala se Máry třesou-
cím-se hlasem.