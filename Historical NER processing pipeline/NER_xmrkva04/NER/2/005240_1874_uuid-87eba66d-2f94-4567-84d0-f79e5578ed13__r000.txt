Bělo zlatá, boubelatá,
jsi mi láska, hříčka svatá,
však mne nezdržíš přísahy,
nebojímť se marnivé nástrahy.
Miluji tě jako vodu ryba,
v lásky volbě mojí není chyba,
ty však otevř srdce svoje,
slova bys jímala moje.
Přisahám v tu černou noc,
že mé lásce velká moc;
přisahám na rytířskou zbroj,
že's mé lásky hlavní zdroj;
přisahám, že tvým jsem věčně
nuže miluj mne srdečně!
Přisahám, že tvým chci býti,
jinak v kriminále chci umříti;
slyš mne, Bělo, sáhni mi na nosíček,
bys se pravdy dověděla trošíček.