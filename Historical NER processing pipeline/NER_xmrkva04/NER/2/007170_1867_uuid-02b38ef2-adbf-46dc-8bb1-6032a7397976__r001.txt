Mladík ve skvostném uherském rouše, jenž až
posud za koňmi stál, vystoupil před Záviše, podávaje
mu velikou, uměle vyvedenou zlatou číši, vonným
vínem naplněnou; Záviš přijav ji, pil na zdraví krále
Ladislava a na stálé přátelství mezi Čechy a Uhry.
Pak pravil Sezema: „Nepochybně Vám chutná
víno, jehož plný vůz do Vašeho zadného dvoru byl
dovezen, aby sudy ihned do studeného sklepu přišly.
Prvé než Vaší královské choti dary pro ni určené
odevzdám, dovolte, abych svoji osobnou záležitosť
Vám přednesl.“
Záviš svoliv k tomu, odebral se se svými třemi
příbuznými do zahrady, kde se pod loubím, za nima
se táhnoucím, posadili.
I vypravoval Sezema včerejší dobrodružství
s jeho následky. Záviš poslouchal klidně, ačkoliv
jak víme, úplně o tom zpraven byl. „Z peněžité po-
kuty“, dodal Sezema ke své zprávě, „nedělám si ni-
čeho, zapravím ji s radostí, ale vypovězení mám za
nespravedlivé. Chtěl jsem se na to ozvati, ale šesti-
panský úřad nepřijal odvolání, poukázav mne s mou
stížností ku králi. Tuto stížnosť Vám zde předklá-
dám, žádaje Vás, vládyko, byste ji svou mocnou pří-