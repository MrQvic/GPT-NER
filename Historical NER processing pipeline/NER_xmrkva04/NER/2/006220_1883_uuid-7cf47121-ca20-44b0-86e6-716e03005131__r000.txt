Jestliže psi vůbec ztratili stopu zvěře, nechť na tom místě, kde pře-
stali vydávati, hledají tak dlouho, až ji opět naleznou, a nesmí se v dalším
sledování ustati.
Pro takové vyhledávání stopy ztracené napadlý sníh jest velmi vý-
hodný a slouží mladým honičům též k snadnějšímu sledování.
Jakmile honěné zvíře jest zastřeleno, mají psi u něho vydávati, my-
slivec nechať rychle k němu pospíší a psům jej vezme, přičemž je okři-
kuje: „Pusť — nech!“ Pak psy pochválí a svolá slovy: „Smečka —
smečka! Sem!“ načež je opět ku smečce připoutá (sesmečkuje).
Po zdařené honbě dávají se psům vnitřnosti ulovené zvěře jaksi za
odměnu. Toto se čas od času při honbách opakuje, avšak jen tenkráte,
když jsou tito již utvrzeni, a nikdy se to nesmí státi na místě, kde zvěř
byla ulovena, nýbrž dále od místa toho. Zvláště mladí psi naučili by se
tím ulovenou zvěř načínati, a proto je lépe dáti jim pouze chléb za
odměnu.
Ku konci třeba ještě připomenouti, že mladí psi nesmějí se přílišně
unavovati, čímž stali by se omrzelými, proto honba budiž vždy v době
vhodné skončena.