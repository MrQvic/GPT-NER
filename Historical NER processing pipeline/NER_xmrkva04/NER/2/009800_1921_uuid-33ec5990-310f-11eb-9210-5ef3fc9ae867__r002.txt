orí ohník, horí, na Král'ovej holi.
Ktože ho navatril? Dvanásti sokoli.
Dvanásti sokoli, sokolovia bieli,
akých ludské oči viacej nevidely;
dvanásti sokoli, sokolovia Tatier,
ako by jich bola mala jedna mater;
jedna mater mala, v mlieku kúpavala,
zlatým povojníčkom bola povíjala.
To sa chlapci, to sa, jak dubce na stráni —
košielka zelená, klobúk vybíjaný,
palošík, pištole, valaška brúsená:
to sa chlapci, to sa, moje potešenia!
To sa chlapci, to sa, jak oltárné sviece:
ked idú po háji, celý sa trbliece;
ked ohňa navatria na vysokom Sitne,
v dvanástich stoliciách biely deň zasvitne;
keď jednu zanôta v zelenej úboči,
dvanástim stoliciam srdiečko poskočí:
„Boly časy, boly, ale budú ešte,
daj len, Bože, daj len dobrým chlapcom štestie!“