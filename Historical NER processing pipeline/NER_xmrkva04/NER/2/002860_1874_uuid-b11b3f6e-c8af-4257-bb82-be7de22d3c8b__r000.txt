Kroužil sokol sivobílý
nade dvory carovými,
tři dni kroužil v jednom
nevznášel se aniž klesal.
Divnou věc tu uviděli
carovi jsou služebníci;
přišli, caru oznamují:
„Care, aj vznešený care!
Krouží sokol sivobílý
nad rovnými dvory tvými,
tři dni krouží v jednom kuse,
nevznáší se aniž klesá.“
Car jim praví, odpovídá:
„Vrzte po něm drobnou sítí,
síť osidly opatřenou!“
Poslechnuli služebníci,
vrhli po něm drobnou sítí,
ale sokol vzletí výše,
ještě výše nad osidlo.