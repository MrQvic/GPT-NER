Občanstvem starých Athen, Sparty i Říma byla
za květu států těchto republikánská šlechta. Občanstvo,
které se za středověku vytvořilo v svobodných městech
a republikách evropských, byl ozbrojený spolek obchod-
níkův, umělcův a řemeslníkův na obranu i vzdor šlechtě,
byli to lidé, kteří s oštěpem v ruce hájili živůtků svých
a s každým, kdo na účet jejich žíti chtěl, do boje se
pouštěli.
Občanstvo za našich dnů, kteréž abychom je zdvořile
pokřtili, „bourgeoisie“ zváti musíme, jest dav zámožných,
již, nejsouce ani s knížetem, ani se šlechtou, ani s děl-
nickou třídou spokojeni, v neobmezeném sobectví sami
sobě by rádi dobyli úlev a svobod, aniž by za ně dali
krůpěj krve, ba oni nedají ani halíře, za to ale hojnost
planých řečí.
Občanstvo doby naší jest skrz na skrz nezdravo,
poněvadž mu schází oživující a ušlechťující duch pospo-
litosti.
Kdyby bylo občanstvo tím, čím býti může a má,