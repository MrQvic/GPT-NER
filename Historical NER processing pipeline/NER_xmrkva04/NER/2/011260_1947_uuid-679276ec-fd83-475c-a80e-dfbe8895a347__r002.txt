odborným. Vedle theorie tělovědné (anatomie, fysiologie, hy-
gieny) zaujímá mnoho hodin pedagogická aplikace tělovýchov-
ných zásad a cvičná praxe.
Z bohatého sledu přednášek, jež vyslechne posluchač tělesné
výchovy, připravující se pro učitelství na II. stupni, uvádíme
ještě alespoň některé: zdravotně společenská výchova, dějiny a
literatura tělesné výchovy, nauka o zřizování tělovýchovných
provozoven, nauka o formě a pohybu (grafický záznam), zpěv
a rekreace. V tělovýchovné praxi projde kandidát základním
výcvikem atletickým, rytmickým a ovšem i gymnastickým a
kursem sebeobrany.
Je pamatováno i na odborné kursy, jako je kurs lyžování,
bruslení, veslování a táboření (ve spojení s branností).
Je zřejmé, že tak do šířky i hloubky zabíhající program je
zárukou, že z řad posluchačů tělesné výchovy na pedagogické
fakultě vyjdou zdatní učitelé, kteří po svém přispějí k uskuteč-
ňování ideje harmonické výchovy ducha a těla v naší škole.