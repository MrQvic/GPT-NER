Kdy musí býti úkryty vybudovány. Úkryty musí býti připra-
veny už v době míru aneb musí býti učiněny alespoň takové pří-
pravy, aby v případě válečného nebezpečí byly úkryty v krátké
době (za několik hodin) pohotově. Začíti s budováním úkrytů
až za mobilisace jest již pozdě. Nezapomínejme, že překotné
a nerozmyšlené budování úkrytů až v poslední hodině nebezpečí
nemůže opatřiti takovou ochranu, jaká jest žádoucí a nutná.
Mějme dobře na mysli, že právě bombardování hlavního města
a větších měst bude provedeno ihned po vyhlášení války. Opa-
kujeme znovu, že jest zcela dobře možné, že válka ani formálně
vyhlášena nebude, a že letecký útok bude prvním oznámením,
že válka je tu.