y) Sírníky a arsenidy.
Arsenopyrit (arsenid železnatý se sírníkem železičitým — Fe (As. S).).
V hranolech kosočtverečných s ukončujícími plochami, barvy bílé
až i ocelově šedé, lomu nerovného, vrostlých v prahorním vápenci u
Nedvědic (svor); v jehlicích v křemenu u Hynčice z. od Starého Města;
ve tvarech jemnozrných neb v žilkách v serpentinu vrostlých u Hrubšic;
s pyritem vrostlý neb vtroušený v quarcitu u Korožny a Kozlova;
v kusech hrubých v serpentinu vtroušených neb v povlaku rozpuklin
vápence prahorního na hoře Ždáru s. z. od Šumberka v útvaru rulovém.
Gersdorfit (sírník a arsenid nikelnatý — (As. S), Ni).
Nalézá se zároveň s nikelinem velmi skrovně krystalovaný ve
tvarech soustavy krychlové, více zrnitý, barvy bílé neb našedivělé
v serpentinu vtroušený u Hrubšic.
Kobaltin (sírník a arsenid kobaltnalý — (As, S), Co.).
V malých krychlích nebo bílých zrnkách, slabě narůžovělých, velmi
řídce vtroušených v jemnozrném kamení hlinitém u Jihlavy v rule.