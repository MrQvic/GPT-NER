Nauku o soudním lékařství je roztříditi ve dvě hlavní části, a to
část všeobecnou nebo-li formalní a část specielní. Čásť pak specielní
roztřídovali starší soudní lékaři, z novějších Casper a dle něho i Liman,
v čásť biologickou a thanatologickou, ona pak rozdělena ještě Berntem
v čásť fysiologickou a pathologickou.
Roztřiďování toto neposlouží valně přehledu celkovému a vede
v mnohé příčině, tak na př. ve stati o uškození na těle k rozvláčnému
opakování, neb alespoň obtížnému odvolávání se k předcházejícímu,
není tudíž praktickým ani pro knihu učebnou, ani pro spis, jenž prak-
tickému soudnímu lékaři sloužiti má; za tou příčinou nepřidržujeme
se rozdělení toho, ale systému u nás Schauensteinem a E. Hofmannem
uvedeného, roztříďujíce zvláštní čásť ve pět hlavních oddílů, a to:
I. O pudu pohlavním a otázkách soudních z příčin pohlavních
povstávajících, i promluvíme zde:
1. o plodnosti vůbec a příčinách účelům manželstva překážejících a
2. o nezákonném ukájení pudu pohlavního.
II. O záhadném těhotenství a porodu.
III. O uškození na těle a o smrti násilné.
IV. O novorozencích a jich usmrcení.
V. O příčetnosti a otázkách psychopatických.