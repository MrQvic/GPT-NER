Po koláčích chutných;
Neb on mívá tolik hladu,
Žeby si dal za šest placek
Milrád vytít sedm facek. —
O vy krásní, krásní snové,
Které Honzík tehdáš měl,
Když s tím kmotrem Matějem
Do té panské Vídně jel!
Ve Vídni jsou ovšem paláce,
Ne však pro Honzíka stavěny,
Pekou se tam ovšem koláče,
Pro něho však nejsou pečeny.
Jemu je již vrchol blaženosti,
Zemčáků mít do sytosti.
Vytřít hrnek od omáčky chlebem,
Toť je pro něho již pravým nebem!
Buchet ovšem dostane,
Žeby jich i něco mohl prodat;
Nejsou to však buchty k jídlu,
Jsou to buchty do zad! —
Ale aťsi!
Třeba že se strašně trmácí,
Nadějná dvě slova:
„Mistr“ a pak „domácí,“
Sílejí ho z nova! —