uznati tento právní stav a Metoda bez odkladu na svo-
bodu propustiti, nýbrž byli pro své nekanonické počínání
proti pannonskému arcibiskupovi a pro spáchané na
něm násilnosti1) kletbou ohroženi a pohnáni do Říma
k zodpovídání.
Metod, jak se podobá, především, počátkem r. 873,
odebral se do říše Kocelovy. Než, buď že hrozby bavorských
biskupů proti Kocelovi, odváží-li se arcibiskupa u sebe
podržeti,2) nezůstaly bez účinku, buď, že tento kníže
zemřel za nedlouho po návratu Metodově, 3) — o činnosti
v onom území ničeho neslyšíme; naproti tomu se dovídáme,
že Theotmar, arcibiskup solnohradský, již roku 874 za-
světil chrám ve Ptuji, který náležel ku knížectví Kocelovu.
Zatím však dovršil se v politických poměrech mo-
ravských mohutný obrat. Po náhlém zajetí Svatoplukově
princem Karlomanem roku 871 vypuklo na Moravě vše-
obecné povstání proti franské vládě. Duchovní člen knížecí
rodiny, presbyter Slavomír, — snad žák Konstantinův a
Metodův — musil nastoupiti v osiřelé dědictví. Němečtí
kněží byli, jak Život Metodův vypravuje, vesměs zahnáni,
a když brzo potom Svatopluk od Karlomana právě v nejne-
příhodnějším okamžiku opět dosáhl svobody a panství na