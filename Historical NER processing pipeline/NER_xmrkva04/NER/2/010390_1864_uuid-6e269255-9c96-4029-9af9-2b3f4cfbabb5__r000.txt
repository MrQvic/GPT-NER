v čestné vazbě ho drželi. Mnohé ještě a tuhé boje svá-
děli Markomani s Římany, avšak moci a válečnému
umění jejich na dlouze odolati nemohouce, k tomu i ji-
nými nepřáteli jsouce tištěni, pokořeni jsou konečně od
Římanů. Od těch dob říše Markomanů klesati počala,
a v brzce po krvavých vnitřních i zevnitřních půtkách
konec jí učiněn.
V ten čas nastalo všeobecné se hýbání a stěhování
národů v Evropě, jedni druhých tiskli, a tito opět na jiné
napadali; slabší silnějšímu ustupoval. Přes Čechy hrnul
se dav národů německých, od nynějšího Pruska ku pole-
dni se táhnoucích, mezi nimiž nejpatrnější byli Longo-
bardi, po česku dlouhobradci, tak nazvaní od dlouhých
vousů, jež růsti nechávali, kteřížto napotom založili mocné
království ve Vlaších, kdežto krajina Lombardie posavad
jméno jejich nese.
Ze všech těchto národů žádný se v Čechách stále ne-
usadil, i nemělať tato země žádných pánů v dějinách zná-
mých až po tu dobu, ve které ji opanovali Čechové, národ
slavného a rozsáhlého kmene slovánského, kterýžto na
větším díle jest až podnes v jejím držení.