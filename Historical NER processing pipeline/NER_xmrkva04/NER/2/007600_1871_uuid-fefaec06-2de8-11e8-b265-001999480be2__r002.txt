poštou poukázka k výplatě. O tom podá se ukladateli zpráva, on vy-
káže se svou knížkou a žádaná částka se mu vyplatí a do knížky za-
znamená, o čemž se generálnímu úřadu poštovskému v Londýně zase
podá zpráva. Tak pracuje celé složité ústrojí s podivným pořádkem,
lehkostí a bezpečností. Výlohy, jež se tím skutečně spůsobí, byly vy-
počítány na 7 penců za každou výměnu a výpočet onen nebyl pře-
kročen. Výlohy ty nepadají za obtíž státní kase, nýbrž uhražují se roz-
dílem úroků, jež jsou o 3/2 procent nižší, než u obyčejných spořitelen.
Zvláštní výhody poštovských spořitelen spočívají především v tom, že
odpadá při nich všeliké nepohodlí při ukládání peněz jak ohledně času
tak místa. K tomu přichází úplná bezpečnost uložených peněz, kteráž
nahražuje, co se nedostává na úrocích, které jsou nižší než u jiných
spořitelen. Jak veliké obliby dosáhly spořitelny poštovské v Anglicku,
toho důkazem jsou následující čísla: Od jich zavedení roku 1861 do
roku 1870 bylo celkem 2,335.321 účtů pro ukladatele otevřeno, z nichž
na konec r. 1870 zůstalo ještě 1,183.153. Počet veškerých výměn do
r. 1870 učiněných obnáší 17,154.771.