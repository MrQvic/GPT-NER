Letí drotar — sotva dýše,
letí Maďar jako střela,
a unáší v lesin skrýše
poklad vzácný nad anděla.
Oj, tu salaš — toužně volá
mladý sokol sokolici....
Odnes' však ji do údola
vilný Maďar se šavlicí.
Po horách i po dolinách
bloudí drotar bez oddechu;
touží za dne, touží ve snách,
nikde o ní, nikde slechu.
Široké jsou pusty pláně,
kopyt koňských na tisíce —
Aj, jak zpustly Tater stráně -
mladé žínky není více....
Mladé žínky není více,
mladý drotar hořem vadne,
a uvadlé jeho líce
přijmou v náruč vlny chladné.