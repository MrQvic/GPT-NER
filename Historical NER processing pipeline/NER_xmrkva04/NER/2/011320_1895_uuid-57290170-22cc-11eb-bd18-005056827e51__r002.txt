d) Neporušená Matka Páně byla a jest příčinou radosti
všech bídných, chorých a nuzných, vůbec všech trpících, jmeno-
vitě ale všech hříchem obtížených. Přebolestná Matka Páně znala
a zná neduhy naše jako nikdo po Spasiteli našem na kříži; proto
také měla a má útrpnosť se všemi, kdož jsou neduhy stíženi
a sklíčeni, kdož jsou choří, nemocní a v jakékoliv bídě postavení.
Tatáž láska pudila ji, aby rozdělila s chudými již zde na světě,
což měla, dle příkladu Božského Syna svého, jenž z lásky k nám
chudým učiněn jest. Ona na své oči viděla, jak Pán Ježíš právě
s chudými a bídnými nejraději obcoval a jim pomáhal, viděla,
kterak především lidé chudí za Pánem Ježíšem se hrnuli, slovo
Boží přijímali a jeho učenníky se stávali. Ona na své oči viděla,
jak laskavě a milosrdně Syn její hříšníků se ujímal a s nimi za-
cházel; proto i ona tak ráda jest útočištěm kajících hříšníkův.