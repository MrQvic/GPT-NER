Nebe bylo mraky potažené, hustý déšť se
sypal na lesy. Počalo svitati, ale příroda jakoby
v nočních setrvati chtěla dřímotách značovala se
onou bezživostí, oným trudným vzezřením, jež trva-
lým nečasem na sebe brává. Jenom vichřice chví-
lemi se hnala z lesů Křivoklátských ku Krušovic-
kému hrádku a rozplášela mlhy nad Džbánem
shluklé. —
Dříve nežli den se z mezisvětlí probral, ote-
vřela se branka hradu a vyjel muž mladý, vzezření
bojovného, ale v té chvíli zasmušilého jako ta trudná
nad ním obloha. Řásný šedivý plášť chránil jezdce
i čásť koně. Z podpláští vyzíral dlouhý meč. Ob-
stárlý zbrojnoš jej sledil.
Dali se cestou k Rakovníku, jež hustým vedla
hvozdem, částí to rozlehlých lesů Křivoklátských.
Dojeli až do Lešan, malé tehdáž lesem obklo-
pené vísky. Tu se k nim přidružili tři mužové,
podle oděvu měšťáci.
„Bůh vám žehnej, pane rytíři!“ jal se nej-
starší z nich mluviti. „Snad jsme my tak šťastní,