Výsledek celé dotaznikové akce dává dosti dobrý přehled o roz-
šíření mimosobotních výplat, zejména v Evropě. Výsledek ten dá se
vyznačiti různým šrafováním do mapy Evropy, ve které byly
ponechány země v nichž jest mimosobotní výplata zavedena z více
než 80 %, úplně bílé, v ostatních zemích použito šrafování tím tem-
nějšího, čím více jest tam ještě dosud rozšířena výplata sobotní.
Budiž jen mimochodem poukázáno na zajímavou shodu roz-
šíření různých způsobů výplat s evropskými kmeny, s různými
kulturními komplexy a téměř úplná shoda s rozšířením různých
náboženství.