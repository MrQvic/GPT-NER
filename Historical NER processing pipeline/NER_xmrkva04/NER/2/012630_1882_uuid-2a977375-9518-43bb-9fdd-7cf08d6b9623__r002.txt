Jistý muž dozvěděl se náhodou, že se svobodní
zedníci v jisté dvoraně shromažďují. Zvědavosti nucen,
odebral se schůzi té naslouchati. Do stropu místnosti,
v níž zedníci pracovali, provrtal dírku a zíral dolů,
Mezi schromážděnými zedníky jest však vždy jeden,
který dává přísně pozor, zdaž nikdo nepovolaný není
přítomen, a má od ďábla tu moc, že každého i toho
nejskrytějšího naslouchače spozoruje. Tak spozoroval
„pozor dávající hratr“ i oko naslouchače ve stropě. I
zvolal: „Jest tu o jedno oko více!“ To bylo rozkazem,
by naslouchač se vzdálil. Když ale tento tak neučinil,
tu uhodil „pozor dávající zedník“ kladivem na stůl, a
hle v tom samém okamžení oslepl zvědavý naslouchač.