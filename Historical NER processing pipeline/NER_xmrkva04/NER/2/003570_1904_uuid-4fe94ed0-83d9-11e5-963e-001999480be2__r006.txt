Chce-li schopná služka odejíti, ptejme
se jí na příčinu odchodu, neboť je to
často pouhý klep neb žádost většího
platu a jest tu pak po klidném vysvětlení
další služba možna. Nechť se ale hospo-
dyně varuje toho, prosbou, sliby neb
přemlouváním služku hledět udržeti. Nej-
horší je to ale, když hospodyně hledí
přilákati služku od jiného hospodáře;
bohužel na těch smutných poměrech se
služebnými mají velkou vinu hospodář
neb hospodyně svou nesolidárností. —
Někdy si hospodyně na pochlebenství
potrpí nejen od cizích, ale i od služeb-
ných a strojí ji pravé hostiny, zapomí-
najíc, že jí táž služka pomluví, kdyby
podruhé rovněž takové hostiny se jí ne-
dostalo. Co máme říci k tomu, že v ně-
kterých osadách dávají hospodyně služ-
kám za přídavek zlaté prsteny a pak mají
ty služky poklízet krávy! Která hospo-
dyně dovede tu nalézti pravou míru pro
své chování k čeledi, rozřešila obtížnou
otázku.