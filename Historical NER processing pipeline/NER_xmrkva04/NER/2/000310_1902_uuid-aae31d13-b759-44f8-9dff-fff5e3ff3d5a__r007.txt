r. 1851 událo poslední nevalné sop-
tění popelu. Níže rozkládala se ještě
řada jícnů, ne zcela dobře zachova-
ných, z nichž nejdolejší nazývány
společným jménem Étang sec; byly
asi sotva starší několika století, ně-
který pocházel snad z r. 1792, kdy
prý se stal malý výbuch. Vliv atmo-
sférilií západoindických, častá země-
třesení a bující vegetace ničily a za-
krývaly rychle stopy sopečné čin-
nosti.
V okolí zmíněných jícnův udály se
poslední hrozné výbuchy, při nichž
rozbrázdění hory pokročilo ještě
dále.
Že město S. Pierre celou tíhou
katastrofy bylo stiženo, způsobeno
snad z části polohou jeho — vaneť
severovýchodní passát s Mont Pelé
právě směrem k městu; ještě více pak
okolností tou, že ohnisko erupce obrá-
ceno bylo právě k městu.
Podle prvních zpráv novinářských
se vrchol hory vůbec sesul anebo
sklesl, a hora prý se podobá rozer-
vané kopcovité hmotě. Zároveň se
prý i dno mořské snížilo z 300 na
2000 m; lana telegrafická se přetr-
hala. Předchozí však zprávy komissí,
vyslaných na Martinique (v. Sborník
221), ohlašují, že zvěsti takové byly
v ledačem přehnány; až se oznámí
podrobné výsledky jejich, neopomi-
neme podati je čtenářům.