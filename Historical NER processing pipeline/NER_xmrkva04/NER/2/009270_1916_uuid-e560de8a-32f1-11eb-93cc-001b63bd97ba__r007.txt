Weinmann jest znám jako nestranný,
mírumilovný Němec a šlechetný lidumil. Pod-
poruje účely dobročinné české i německé.
Jest mužem velice charakterním a laskavým.
O Weinmannově dobročinnosti kolují různé
verse. Roku 1872 navštivil v H. majitele ci-
helen, v jehož rodině byl hostem. V té době
vypukl požár v Svatogothardské ulici v domě
policejního strážníka Macha. Majitel cihelen
i Weinmann spěchali na místo požáru a když
tam přišli, spatřili kolem hořícího domku
pobíhati Macha, který vyprávěl v nářku, že
není pojištěn a že požárem je úplně zničen.
Weinmann poodešel stranou, vyňal z tobolky
400 zl., odevzdal je majiteli cihelen, aby je
pohořelému doručil a nezmiňoval se o tom,
kdo mu je dal. Weinmann pomáhal všude,
kde toho bylo třeba, kdy ještě milionářem
nebyl a o jeho dobročinnosti mohlo by se
mnoho napsati.