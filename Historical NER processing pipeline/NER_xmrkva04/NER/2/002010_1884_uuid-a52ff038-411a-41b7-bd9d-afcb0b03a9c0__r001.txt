majíc do výšky pozdvižené a bezsvětlé, krvavé oči zcela
otevřené, jakoby tmu ji obklopující úsilovně proniknouti
chtěla.
„Synu!“ zvolala, a hlas její zněl slavně a dů-
razně jako hlas varujícího svědomí. „Bůh tě opustil,
ďábel vnuká ti pekelné myšlenky! Cítím krev, jako by
jí povětří zapáchalo! Dej mi ten nůž! Nezabiješ, praví
hospodin!“
Jiřík se zachvěl a sklopil zrak. Hrůza jej obešla
při pohledu do těch vytřeštěných slepých očí.
Zakoktal, že si brousí žabku, že musí zítra oře-
závat stromky.
Však matka poznala dle zvuku, jakým nůž do
šuplíku, kamž jej syn rychle vpustil, dopadl, že musí
být o mnoho těžší a větší než obyčejná žabka.
Odešel s ní nazpět do světnice a seděl tam u ní,
dokud neusnula; ona se ustavičně modlila, až jí milo-
srdný spánek zastřel neutěšenou skutečnost. Když se
druhého dne pozdě ze snů divných probudila, nebylo
Jiříka už v domě...