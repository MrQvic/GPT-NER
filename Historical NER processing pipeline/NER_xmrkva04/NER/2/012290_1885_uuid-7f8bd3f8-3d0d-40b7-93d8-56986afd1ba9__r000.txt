A skutečně udály se při chytání na vojnu častokrát výjevy
srdcelomné. Když ku př. zasedli domácí, hospodář, hospodyně, děti
a čeledínové nic zlého netušíce ku stolu k obědu, a tu vstupuje
dveřmi ze síně pudmistr a konšel některý, čeledín k vojně spůso-
bilý pochopí hned, oč se jedná a vyskočí ze zástolí, chtě utéci
třebas přes kuchyni; ale tu už stojí dráb neb holomek a chytne
pacholka, a brání-li se jemu, za pláče a naříkání dětí sváží jej a
odvádějí na vartu, jak o tom svědčí zápisy účtů obecních, kde
nacházíme zaznamenáno: „Postel pro vojáka má dat Petráš, vartu
Káňa a Kula.“ (Účet r. 1742.) Byl-li čeledín hodný a měli-li jej
v obci rádi, tu dostal někdy dosti časně vystrahu, by útěkem se
spasil; byl-li ale spurný a neposlušný, tu rádi se ho z obce zbavili
a hleděli jej odvésti. Takovému čeledínu posmívala se děvčata,
zpívajíce na přástce: