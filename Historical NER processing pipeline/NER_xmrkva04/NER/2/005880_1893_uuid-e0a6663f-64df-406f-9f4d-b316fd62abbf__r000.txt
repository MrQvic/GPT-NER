K nevšední dokonalosti
povzneslo se u nás v té době
i řemeslo zlatnické, a jest věru
podivno, že přes všecku hra-
bivosť, které klenoty v každé
zemi často jsou vydány, tak
značný počet umělecky pro-
vedených skvostů z časů Kar-
lových se nám zachoval.
Přední mezi nimi místo
patří zajisté koruně svato-
václavské, kterou Karel r. 1347. v Praze dal shotoviti. Skládá se
z vínku čelného v průměru 20 cm, jenž se dle potřeby zvětšiti neb i rozebrati
dá, z něho vyrůstají vzhůru do výše 12 cm čtyři heraldické lilie, vnitř pak
dva obloučky, které uprostřed se křižují a nesou 8 cm vysoký kříž, v němž
jest křížek safírový s rytým obrazem umučení Páně. Vše posázeno jest
velikými rubíny, safíry a perlami, tak že celek poskytuje pohledu úchvatného,
jenž asi býval ještě mocnějším, pokud zářný lesk zlata odrážel se od temno-
červené vnitřní čepičky, která v minulém věku rudou byla nahražena.
Karel při veliké zbožnosti své byl zvláštním ctitelem ostatků svatých,
jichž na svých cestách pilně vyhledával, a které za každou cenu vždy