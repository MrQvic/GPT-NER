Práce slovutného učence českého založena je na vymoženostech badání doby nové a obsahuje ne pouze
soustavné vypsání živočišstva, nýbrž i všeobecné vylíčení ústrojnosti a vývoje těla jeho. — V díle prvém pro-
jednána: 1. Podstata biologie, 2. dějiny zoologie a 3. učení o buňce, 4. srovnávací histologie,
5. organologie, 6. architektura těla živočišného, 7. principie vývojezpytu, 8. význam soustavy,
9. výklad transformismu.
Celé dílo obsahuje 440 obrazů, z nichž je velká část originálů, autor pak snaží se látku učiniti srozumitelnou
netoliko „zoologům z povolání“, nýbrž i kruhům nejširším, jimž dostalo se i dosti málo předběžného vzdělání bio-
logického. — Professora dra. Frant. Vejdovského „Zoologie všeobecná i soustavná“ vyšla a lze ji odebrati ve 12
sešitech po 60 kr. Na požádání zašle se sešit na ukázku.
Naše vědecké ústavy, školy a všecky přátely přírodních věd žádáme, aby toto dílo odbíráním podporovali.
Lze také odbírati v každém knihkupectví.