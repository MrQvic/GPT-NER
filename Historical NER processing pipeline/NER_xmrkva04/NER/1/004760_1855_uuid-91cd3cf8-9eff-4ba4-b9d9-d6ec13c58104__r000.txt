Ctibor viděl jedině nebezpečenství své nevěsty
a slepým byl na své vlastní.
Když smělý lezec byl již část odvážně na-
stoupené cesty s pohrdáním smrtí vykonal, oká-
zala se Branislava ouzkostí nad vzmáhajícím se
ohněm naplněná u okna věže, prahnouc po čer-
stvém povětří. Sklonila zraky své do propasti a
poznala svého milence, hledajícího skrze smrt i
hrůzu cestu k ní. Zoufalstvím projata volala Cti-
borovo jmeno dolů do sluje, tento uslyšev ji,
zdvojnásobnil své úsilí, aby se nahoru dostal;
však ještě v tom hrozném boji smrtelném upa-
matovala se Branislava, žeby Ctiborův příchod,
kdyby i zázrakem se podařil, beztoho ji více
nezachránil a jen jeho i s ní zároveň zahubil.
Poslední silou volala na svého milence, aby se
obrátil a od jisté smrti vybavil; ale Ctibor ne-
dbaje na nic, lezl beze strachu k ní výše. Tu
vzňala se zhoubnými plameny celá věž i se
všemi v ní se nacházejícími, brzo na to probo-
řila se těžká střecha, tak že mocí jejího pádu
pukaly zdi — několik sřítivších se kamenů za-
sáhlo Ctibora a strhlo jeho krvácejícího s sebou
do propasti.