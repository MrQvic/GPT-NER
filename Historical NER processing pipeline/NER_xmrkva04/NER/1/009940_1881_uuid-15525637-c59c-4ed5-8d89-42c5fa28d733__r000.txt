chvějící se Elišku. Ani jedna, ani druhá neule-
vily slovem vnitřní tísni a jen tesklivý jejich
pohled vyzrazoval, jak těžké a bolné city oběma
zmítají.
„Jak asi vede se boj!“ zašeptala konečně
matka Eliščina.
Promluvila o boji vůbec, jakoby sama sebe
chtěla utišit a upokojiti před trapnými domněn-
kami o choti svém. Na toho myslila přede
vším, ale bála se téměř projeviti myšlenku svou.
Ticho bylo po její slovech.
Nikdo se neosmělil dávat odpověď, které
také paní nežádala a nečekala. Každý byl za-
hloubán do vlastního dumání, každý se zabýval
tím, co v této chvíli na něj samotného naléhalo.
Teprve po chvíli vytrhl se z myšlenek
rytíř z Litole, hofmistr Rožmberský, a jakoby
dohoniti chtěl, co nepozorností zanedbal, tázal
se kvapně:
„Ráčíš veleti, Milosti, abych pohledl na
hradby?“
„Ano — ne — ale přece ano. Jdi, pane
Litole, a jdi přede vším na Opyš. Ale jdi a
vrať se rychle, ať se upokojím.“
Stejné ticho, jako před tím, nastalo po
odchodu rytíře. Ale rozechvěná dívka musela
konečně také tesknotě ulevit i tázala se ne-
jistým hlasem:
„Máti, nebojíš se o otce; viď, že se nebojíš?“