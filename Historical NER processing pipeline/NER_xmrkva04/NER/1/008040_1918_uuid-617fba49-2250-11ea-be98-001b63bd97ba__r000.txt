Dramatická báseň znázorňuje děj úplný a jednotný
dialogem jednajících osob. Od epického básnictví liší se toliko
formou: tam vypravování minulých událostí, zde předvádí se
děj jako přítomný; tam jen mimochodem bývá dialogický styk
osob, zde veskrze; tam duševní stavy jen nepřímo jeví se
skutky nebo je básník popisuje, zde přímo tryskají z dialogu,
z pohybů, posunků a tváří hercův. Epická báseň volně se po-
hybuje prostorem i časem, divadlo je vázáno na místo i na čas.
Děj dramatický vzrůstá z hrdinovy povahy určité a dů-
sledné; podstata pak jeho je spor (konflikt), který má býti
rozřešen.
Podle toho, jakého rázu je spor a jeho rozřešení, roze-
znává se tragedie, komedie a činohra (drama).
Tragický spor je rázu vznešeného, vyplývaje z velikosti
dramatického hrdiny. Hrdina, velikou ideou nebo mocnou
vášní jsa puzen, překotně naráží na ustálený řád nebo se
dostane do tak neblahé situace, že, ať se rozhodne jakkoli,