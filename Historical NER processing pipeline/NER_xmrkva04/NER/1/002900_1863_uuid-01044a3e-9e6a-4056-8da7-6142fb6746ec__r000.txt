„Hraji, mám-li kredit?“
Cerulli toliko hlavou kývnul.
„Držíš mi, pane?“
„Do posledka, pokud budeš chtít!“
„A tedy do posledka,“ směje se hlasitě a chy-
taje plnou sklénku, kterou douškem vyprázdnil, zvolal
podčíšic, „do posledka!!“
„Držíš, pane, deset tisíc dukátův?“
„Pro Bůh, co děláš!“ vykříkl generál, „zbláznil
jsi se?“
„Zblázním se teprvé až prohraji!“ řekl suše pod-
číšic, „nu bankéře?“
„Nedrž!“ zvolali jiní, „nedrž!“
„Slovo se řeklo,“ šeptnul de Cerulli, „slovo jest
svaté, musím držeti.“
Podčíšic vysouvnul zakrytou kartu, ale tento-
kráte nedlouho se mořil; neboť na první tah byla
soupeřem zabita — zbledl, zatřásl a divě zasmál
se Ordyňský.
„Ha!“ řekl, „ještě jednou kupuji se!“
„Pane, veta po tobě!“
„Ať je veta po mně nebo ne, zbláznil jsem se!
Mluvte si co chcete, ale mně dejte pokoj,“ — kře-
čovitě přetrhl kartu a hodil ji do půl stolku, —
„Mazo!“ doložil, „sázím všecky své méble v pěti
tisících, přijímáš je, pane? I Julii k tomu za darmo,
přijímáš to?“
„Méble rád — za Julii děkuji!“ řekl bankér,
kloně se, „je sors d'en prendre!“