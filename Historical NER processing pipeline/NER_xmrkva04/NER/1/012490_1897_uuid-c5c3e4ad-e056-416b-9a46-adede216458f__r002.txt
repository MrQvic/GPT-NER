Přečasto slýcháme, že moderní socialism či kolektivism si nevšímá ba
popírá platnosť zásady, dle níž mravní povaha jednotlivcova jest v sociálním
obrození „základem všeho díla“. Pohlížíme-li zběžně na věc, zdá se nám být
pravdou, že mravní povaha jednotlivce v učení socialistickém předního místa
nezaujala, a že socialism jediné a výhradně klade váhu na zařízení společ-
nosti, na nové zbudování hmotných podmínek životních. Zařízení společnosti
jest socialistovi jako jinému právě tak pouze prostředkem ku dosažení cíle;
a cíl, jejž socialisté si vytknuli a jejž každým způsobem docíliti chtějí, jest
vývoj lidské moci a schopnosti životní. Se socialisty nelze vésti spor o tom,
že se mýlí, považují-li prostředek za cíl, nýbrž s nimi lze hádati se o tom,
že k lidské povaze přihlížejí se stanoviska malého neb nedostatečně povzne-
šeného rozhledu, aneb že prostředky, jichž se chápou, úroveň lidského života
spíše sníží než-li povýší.