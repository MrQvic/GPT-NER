V neděli 26. května 1946 se konají volby
do ústavodárního Národního shromáždění. Tyto
volby mají velký význam, neboť
a) jsou prvními volbami v osvobozené republice,
kdy se lid vysloví o dosavadní práci na vý-
stavbě republiky,
b) výsledky voleb určí do značné míry směr po-
litického vývoje v naší republice,
c) bude zvoleno ústavodární shromáždění, jehož
hlavním úkolem bude vytvořit novou česko-
slovenskou ústavu, v níž budou kodifikovány
vymoženosti, dosažené československým li-
dem po osvobození.
Velký význam mají volby též pro příslušníky
armády, kteří po prvé po roce 1925 mají opět
aktivní i pasivní volební právo.