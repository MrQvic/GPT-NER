Poměr k náboženskému vyznání upravuje nej-
nověji zákon ze dne 23. dubna 1925 č. 96 Sb. z. a n.
Zde se praví, že děti v manželství zrozené nebo jim
na roveň postavené, jsou-li oba rodiče téhož vy-
znání, následují ve vyznání své rodiče. Není-li
tomu tak, následují děti mužského pohlaví otce,
děti ženského pohlaví matku. Manželé mohou však
smlouvou stanoviti, ke kterému vyznání děti mají
přináležeti. Vyznání dětí nemanželských řídí se
podle matky.
Ten, kdo má podle předchozího výkladu právo
určiti vyznání dítěte, jest oprávněn vyznání toto
měniti až do dokonaného 16. roku věku jeho. Jak-
mile dítě dovršilo 16. rok svého věku, jest oprávněno
rozhodovati samostatně o svém náboženství.