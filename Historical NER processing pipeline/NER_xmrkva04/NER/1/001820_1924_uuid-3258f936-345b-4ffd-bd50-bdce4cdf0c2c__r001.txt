V pátek 22. srpna:
Kurs pro výrobu rámků různých soustav.
Kursy počínají vždy o 9. hodině ranní v měšťanské škole
»na Zámostí« ve Slezské Ostravě.
Přijď, kdo můžeš, abys poznal tuto bohatou zemi průmyslem,
kde národnost naše zápasiti musí o každou hroudu, kde zvláště
postavení bratrů včelařů je velmi svízelné. Posilněme je v další
práci! Doufáme, že nebude spolku včelařského, který by nevyslal
aspoň 1 delegáta.
Rovněž žádáme snažně o hojnou účast vystavovatelů. Zašlete
zvláště různé druhy úlů, včelařského nářadí, diagramy, literaturu
včelařskou, med, vosk, výrobky z medu, staré kláty a jiné nářadí
po starých včelařích. V případech pozoruhodných hradí dopravu
Ústředí.
Přihlášky vystavovatelů přijímá Ant. Kožaný, předseda Zem.
ústř. spolků včelařských v Hrabyni u Opavy (Slezsko) do 1. srpna
t. r. — Výstavní předměty nutno zaslati na adresu: Výstavní výbor
včelařské výstavy ve Slezské Ostravě, měšť. škola »na Zámostí«,
stanice určení M. Ostrava-Přívoz tak, aby nejdéle 12. srpna došly.
Účastníci sjezdu vystoupí na stanici Svinov-Vítkovice a pak
pojedou místní dráhou do Slezské Ostravy.
O ubytování účastníků postará se výstavní výbor.
Na shledanou v srpnu ve Slezské Ostravě!