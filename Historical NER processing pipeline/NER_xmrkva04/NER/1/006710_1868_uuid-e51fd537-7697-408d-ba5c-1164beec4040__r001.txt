Hon neúčinkoval na krále tak, jak se Mašinka
domnívala.
Navrátiv se s večerem do města, a sešed se
se Smilem, byl truchliv a málo co mluvil. Soutrpně
bádal Smil po příčině této zádumčivosti. Stálo ho
to dosti práce, nežli mu vyjevil — a sice v těchto
nesouvislých větách:
„Že nejsem svoboden! — Proč jsem tak záhy
k sňatku zavázán!“ — „Kýž jsem předkem mým
Oldřichem!“ — „Ona mne miluje, nemohu jí to
míti za zlé, pakli se ode mne odvrátí!“
„Přihodilo se něco s Mašinkou?“ tázal se Smil.
Král se kousal do rtů, vzdychaje.