Peníze, jež v matčině skříni byly nalezeny,
prohlášeny za lup a připočteny k lordově po-
zůstalosti. Mne chtěli poslat do Oděsy do
ústavu pro nalezence. Ale tu přihlásil se jeden
ruský velmož, který právě v Jaltě hroznového
léčení užíval, s návrhem, že si mne vezme
na starost. Sepsán o tom protokol a vyhoto-
veny potřebné listiny a za několik dní vezl
si mne hrabě Korsákov do Moskvy.
Byla jsem vychována v menší šlechtické
rodině, a pěstounka moje vyprávěla mi po-
zději bezpočtukrát, s jakou obdivuhodnou něž-
ností hrabě o mne pečoval. On, jemuž nic
není protivnější než psaní soukromých listů,
psával prý nejméně každý měsíc jednou, po-
ptávaje se, jsem-li zdráva, jak prospívám
a t. d. Ba i z Indie posýlal listy a vyžadoval
si o mně podrobné zprávy. Jak ho nyní znám,
pochybuju, že o vlastní děti tak pečoval.
Ovšem, ty měly tehdá ještě matku, a já ni-
koho!“
Po těch slovech přemohl Adelaidu cit —
jak se zdálo opravdový — a ona chvíli do
krajkového šátku slzela.
„Ve dvanáctém roce,“ pokračovala po
přestávce, „odvezl si mne na žádost hraběte
Korsákova kníže Galicyn do Petrohradu; ve
čtrnáctém roku vzal mne do Paříže, kdež