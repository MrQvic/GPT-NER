Vykročení 8.
Don Blafálek (s parapletem přiběhne).
Ha, jaké to bědování
slyším zde a naříkání!
Snad má dcera — ha, co je to?
Tisíc láter maladeto!
Tady on i ona leží,
vlasy se mi hrůzou ježí.
(Dá se do pláče.)
Ecce, mortua est, sama se zabila.
Tu ze srdce ji kouká lžíce,
ach není na živu již, není více,
filia ingrata, ingrata filia.
Ty tam jsou otcovské mé radosti.
a já umírám v samé žalosti,
a proto —
(Sedne vedle Lucie na bobeček a probodne se para-
pletem.)
umírám já stařec chorý —
ach, achich — pulchrum est pro patria mori.
(Kejchne a vypustí ducha.)
Vykročení 9. a poslední.
Don Břečka
(vyběhne celý dešperát; veliká bouřka).
Co jsem to učinil, ach běda, ach!