dloma čel staletých kmenů, jež stály kolem, jako by byly
ztrácely řeč, jako by byly ztratily i dech.
„A komu by se zachtělo kdy zaříkati vás, zažehnati
vás, komu by se vás kdy zželelo, že pokoje nemáte, co to
štěstí, nevíte, stane se bludnou duší sám! — Slyšeli jste?
Rozuměli jste? — Ztracené životy, nešťastníci, bludné
duše!“
„Ztracené životy, nešťastníci, bludné duše!“ zahučely
náhle lesy ze staletých ňader a rozkývaly své větry otřelé
hlavy, až se Podlešákům cepy, kosy, podávky a rezavé šavle
v rukou zachvěly.