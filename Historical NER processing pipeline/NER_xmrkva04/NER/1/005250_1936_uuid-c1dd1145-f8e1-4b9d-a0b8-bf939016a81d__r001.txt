Odpověď. Škoda, že iste nebyl na výstavě medometů při podzimní konfe-
renci v Brně. Byl byste tam viděl vzorné medomety a byl byste měl na vybranou.
Nejste-li strojníkem, vlastní výrobu bych nedoporučoval. Medomet nedopadne
zpravidla šťastně. Medomety vytáčející med najednou z obou stran, ať jsou to už
samoobraceče, kde rámy jsou ve zvláštních taškách, a pákou se obrátí na druhou
stranu, aniž třeba je z medometu vyjímati, anebo medomety paprskové, jaké
měli na výstavě př. Mádr a firma bratří Švarců, a nebo s plásty vodorovně nad
sebou ležícími, jak je v Němcích vyrábí Graze, vyžadují vesměs mnoho místa
a jsou těžké na přenášení. Na výstavě se ani na výstaviště (podobně jako i medo-
met Jarošův) nemohly dostati, a bylo nutno je umístiti v sále. Dejte si od našich
firem, inserujících ve „Včele“ poslati nabídku. Jste-li strojníkem, dobře by bylo,
kdybyste si je napřed dobře prohlédl a pak se teprve dal do výroby. Výstava byla
by Vám výborně posloužila!