Jedno z hlavních koleček velikého stroje meteorologického jest déšť.
Již v nejstarších časech vůbec mělo se za to, že déšť povstává z vody výparem
vystouplé, když částečky její pro drobnost svou neviditelné, opět se spolu spojivše, tíží
svou dolů padati musejí. Za příčinou tohoto shuštění považovalo se ochlazení, ztenčení
vzduchu, větry přitiskující oblaky k horám. Později, když výjevy elektrické blíže počaly
se pozorovati, počítána i električnost mezi příčiny deště. Nyní skoro všeobecně přijímá
se výklad deště podaný od Huttona, že totiž pouhým smíšením se teplejších a stude-
nějších spoust vzduchových sraženiny povstávají, a to i tenkráte, kdyby obojí spousta
ani dostatečně nebyla nasycena.
Jakož ze sady této dostatečně dá se vyložiti sraženina při dýchání lidí a zvířat,
neméně i ten úkaz často pozorovaný, že vnikající do teplého pokoje studený vzduch ihned
zplozuje drobounký sníh: tak dá se tímž způsobem vysvětliti původ každékoliv sraženiny.