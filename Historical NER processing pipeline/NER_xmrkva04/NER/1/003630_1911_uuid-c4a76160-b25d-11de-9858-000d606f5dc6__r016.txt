Z konference šli jsme vždy za chvíli jeden, zas dva
atd., hleděli jsme se rozejít nenápadně. Ale co čert
nechtěl, zrovna naproti domu, v němž měli jsme po-
radu, stál policista, jemuž asi bylo to velice divné,
že z domu stále vycházejí až nad hlavu zabalené po-
stavy, ale nikdo nevchází. Zpravil o tom policii
a v následujícím okamžiku hemžilo se město agenty
provokatéry z povolání. Já jsem tehdy silně chromal.
A když uviděl jsem za sebou muže, jenž mne ne-
nápadně následuje, věděl jsem ihned, co to znamená.
Ačkoliv byl jsem chromý, kličkoval jsem všelijak, až
mne agent ztratil z očí. Nic mi to však nebylo platno;
ráno přece již věděli, kde bydlím a provedli u mne
policejní prohlídku. Odešli však s prázdnou. Nevěděli
ani, jak se jmenuji, neboť ukázal jsem jim falešný
průvodní pas.