O lékařství pro slezinu. Adam Linhart z Neum-
perka žádal (1605) pana z Žerotína, čeho pro slezinu uží-
val, načež mu Žerotín odpověděl: „Každé ráno a každý
večer asi za čtvrt hodiny pařiti jsem se hubami v teplé
vodě namáčenými dal, v kteréžto vodě některé byliny dobré
pro slezinu (kterýchž se snadně v apatykách doptati moci
budete, a jmenují se herbae spleneticae, o nichž nepochy-
buji, že Vám doktoři Pražští, kteříž Vás hojí, zprávu dáti
uměti budou) svařeny byly, a ty houby byly mi přikládány
na slezinu, jakž jsem je toliko nejtepleji vytrpěti mohl; a
když jedna vychladla, zase hned jiná teplá na místo přilo-
žena byla, a když se dobře rozpařila, tehdy jsem se olejem
kaparovým (oleum caparidis) s některými jinými pro slezinu
dobrými oleji smíšeným teple namazati dal a toho způsobu
asi za tři neděle užíval, až jsem naposledy poznal, že mi
to s pomocí boží prospěšné bylo.“