Vybídnut velectěným panem hospodářským radou Ko-
mersem ku přispívání do „Pokroku,“ obral jsem sobě za
předmět pojednání svého krátké popsání selských živností
na Hané.
Hanou nazývá se rovina, ležící po obou březích řeky
Moravy a rozprostírající se kolem měst Prostějova, Olomouce,
Přerova, Kojetína a Kroměříže. Hana sluje od pradávna
vším právem zásobištěm obilným. Všeho druhu obilí daří
se zde výborně a hanácká pšenice jakož i ječmen jsou vy-
hlášeny. Úrodnost svou děkuje Hana svému příznivému
položení, mírné povětrnosti, pak své dobré a hluboké ornici.
— Ornice tato sestává s větší části z nánosu pradávného, čá-
stečně také z nánosu doby novější, naplaveného řekou Moravou.