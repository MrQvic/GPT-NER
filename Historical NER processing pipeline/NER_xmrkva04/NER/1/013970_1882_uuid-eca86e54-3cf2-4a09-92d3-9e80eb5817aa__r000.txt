jináč s ním neměj nic, ošídil by tě a já bych se
ti mstil. Nadhánět si ho ovšem musíš. Je kupec,
a zde v Zhonicích má nejvíc peněz!“
Fani nabyla pevnosti slovy otcovými. Pře-
svědčilať se, že si Zoubka dobře pojisťuje. Ubožák
byl od ní jako očarován. On přicházel ráno, od-
poledne, večer. Nejednou překvapil ji, když se stro-
jila. Mnohdy nešel domů, až šla spat. On vodíval
ji na procházku, bránil jiným přistoupiti k ní. Ona
nedala si to líbit, běhá za nimi a šaškuje s nimi.
„Vy mne přivedete do hrobu!“ naříkal. „Ne-
mohu se na to dívati. Lezou za vámi, všímáte si
jich, hned bych se s nimi a s vámi pustil do boje.“
„Oho!“ divila se Fani. „Pan Zoubek si tedy
činí na mne právo. Co pak jsem jeho nevěsta?
Kdybych tou byla, tu bych ovšem patřila jen jemu,
a nikdo by si na mne nedělal naděje! Ale takhle
musím sloužiti všem, jsmeť v hostinci, a já hledím,
abych jednomu jako druhému se zachovala.“
„Já vás miluju!“ namítal mladý kupec.
„Co z toho?“ ptalo se smělé děvče.
„Vy na to tedy nedbáte?“
„Dbám na to. Ale každý z našich hostů mi
praví, že mne miluje!“
„Však koho milujete vy?“
„Nikoho než toho, který si mne vezme za
manželku.“
Pan Zoubek se zamyslil. Fani mu napověděla,