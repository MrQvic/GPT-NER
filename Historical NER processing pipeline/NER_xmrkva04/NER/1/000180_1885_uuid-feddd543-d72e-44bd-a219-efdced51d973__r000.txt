Sedával pak obyčejně před statkem, a kdykoli viděl
chlapce tropiti něco zlého, vždy je napomínal, sama sebe
za příklad dával a tak k dobrému vedl. Ale zvláště nedal
ublížiti žebrákům, starcům a mrzákům. Skutku svého nad
míru litoval a ještě při poslední hodince své naň s bolestí
vzpomínal.
„Chromý Velen“, jak jej potom ve vsi nazývali, zemřel
nedávno. Mnoho lidí, ba i školní mládež doprovodili jej ke
hrobu — z vděčnosti. Máť velikou zásluhu o nynější zdárné
pokolení v naší vísce.