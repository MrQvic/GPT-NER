tosti, a vystříhaly se příležitostí, zábav a radovánek
hříšných.
Kati se zaklíná, že Marcelly nebude následovati
žádná z nich leda některá ztřeštěná, pomatená, to
ňáké menší — smetí.
Několik ženštin jí podobných přistoupilo hned
k její straně, a tupí a haní Marcellu. Už se zdálo,
že tato se svou dobrou vůlí propadla, neboť ani
jedna panna se pro ni neprohlásila.
Toho použila Kati a dí k ní: „Táhněte, odkuď
jste přišla: mezi námi ničeho nepořídíte, už jste
se snad o tom přesvědčila.“
Však Marcella vidí na mnohém oku, na mnohé
tváři, že pořídila dost a dost. Dívky jsou slabé a
bojí se, že by je Kati také zostudila, kdyby se
zjevně přidaly k Marcelle. Když s ní ale šly domů
po ulici a Kati se svým stoupenstvem hnala se ji-
nou cestou, chytala ji jedna po druhé za ruku, a
buď mlčky aneb krátkými slovy jí vyjevila, že
stojí při ní.
Která čerstvě nemohla se rozhodnouti, poslechla
rodičů, jimž událost ve fabrice byla oznámila.
Den na to ukázalo se, že pro Marcellu je vět-
šina. Ty, jež čekaly, která vyhraje, vidouce, že okolo
ní nejváženější dívky se shromažďují, blíže a blíže
se hrnuly, se tlačily k místu, kde pracovala, aby
také k nim patřily.
I mluvilo se o tom v městě. Rozumní otcové