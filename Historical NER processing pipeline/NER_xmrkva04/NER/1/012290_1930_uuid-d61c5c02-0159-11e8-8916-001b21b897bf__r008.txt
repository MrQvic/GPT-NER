Vládní krise v Bulharsku.
Demise ministra školství a její důvody. — še-
desát vládních poslanců proti novému ka-
binetu.
Ze Sofie, 15. května. V situaci nové vlády nastává
nová komplikace. Ministr školství Najde-
nov podal demisi a ministerskému předsedovi Lja-
pčevovi poslal dopis, ve kterém prohlašuje, že nesou-
hlasí se způsobem, jakým ministerská krise byla vy-
řešena. Najdenov poukazuje, že podle jeho mínění ne-
učinily obě velké skupiny, Burovova a Ljapčevova,
vše, aby zažehnaly roztržku s Cankovem a zachránily
tak jednotu demokratické dohody a nového kabinetu.
Za těchto okolností, prohlašuje dále Najdenov, nemají
tyto dvě skupiny potřebné autority, aby mohly vlád-
nouti důstojně. Najdenov je bývalý radikál a jeho de-
misi schválila celá skupina radikální, čítající 15 čle-
nů ve vládní většině. Jak se zdá, Najdenovu prognosu
potvrzuje okolnost, že proti novému kabinetu se již
postavilo šedesát vládních poslanců, ježto se k předse-
dovi sobraní připojili všichni poslanci, bývalí pokro-
kovci a stoupenci Danevovi, kteří až dosud šli ruku
v ruce s Burovovou skupinou lidovou. Parlament-
ní postavení nové vlády je tedy velmi
choulostivé.