Osobní hygiena pracovní.
Osoba pracovníkova je v popředí každého pracovního postupu.
Její fysické i duševní zdraví podmiňuje výkonnost, tím kvantitu
i jakost práce.
Pracovník má jako individuum a člen společnosti povin-
nost pečovati osobně o své zdraví ve výživě, bytu, péči o tělo,
má však i právo na to, aby jej společnost a jeho zaměstnava-
telé v tomto úsilí podporovali.
Člověk má býti přizpůsoben ke své práci a k svému povolání
podle zvláštností svých fysiologických a psychologických vlast-
ností (výběr k povolání). Naopak ale má jeho pracovní zařadění
býti uzpůsobeno a utvářeno přiměřeně k fysiologickým a psycho-
logickým zákonitostem.
Má býti usilováno o optimální, nikoliv o maximální pracovní
výkon. To se dociluje jednak nejlépe možnými podmínkami pra-
covními, jednak rozvrhem práce podle kvantity (trvání) a ryt-
mem zaměstnanosti.
Správný rozvrh práce a volné chvíle, únavy a odpočinku prů-
během pracovní doby (přestávky), během dne (konec práce,
noční klid), během týdne (Weekend) a roku (dovolená, prázd-
niny) jest ústřední problém hygienické racionalisace práce.