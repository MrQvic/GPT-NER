Také Jan st. Skrbenský kolem r. 1590., jakkoliv v důsledku
úžasných poměrů za probošta z Weitersfeldu v klášteře panu-
jících, přece však neprávem mocí na sebe strhl ves Jerlocho-
vice i s ostatními vesnicemi ku klášteru příslušnými, s farami
a kostely, tyto pak svými evangelickými faráři obsadiv, různá
jiná příkoří klášteru činil.
Za tento nepředložený čin Skrbenského žaluje pozdější pro-
bošt kláštera Jan z Velvárek téhož přímo u císaře a v žalobě
nejen zdůrazňuje, že Drslav III. z Kravař kostel Blahoslavené
Panny Marie ve vsi Jerlochovicích založil, ale že tento i se vsí
samou a příslušenstvím k věčnému užívání klášteru jako ma-
jetku vlastního věnoval. Mělť klášter dobře o tom ověřené a
pečlivě uschované zápisy, a tak se stalo, že ještě než panství
fulneckého Janu ml. Skrbenskému se dostalo, nejen Jerlocho-
vice, ale i ostatní vsi, neprávem klášteru pobrané, na rozkaz
císařův vráceny býti musely.