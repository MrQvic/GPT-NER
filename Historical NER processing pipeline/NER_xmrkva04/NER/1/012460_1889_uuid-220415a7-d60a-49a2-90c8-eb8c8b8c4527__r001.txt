Mezi tím, ještě za času zajetí Václava IV. ve Vídni, minula
jemu příznivá chvíle k dosažení císařské koruny v Římě a sice
nenadálým úmrtím Jana Galeazza Mediolanského (již koncem
r. 1402); neboť po smrti jeho panství jeho Mediolanské během
krátkého času bylo téměř docela rozptýleno, a tím byl papež
Bonifacius IX. zbaven úhlavního nepřítele a upevnil se tedy
zase ve svém světském panství v Římě i nemohlo se tedy již
proto mysliti na to, aby přinucen byl k složení papežství na
prospěch jednoty církve. Nicméně dosti brzy potom nastal nový
obrat v záležitosti dosti dlouho již trvající dvojice papežské,
když se dvoru francouzskému podařilo přiměti papeže Avignon-
ského Benedikta XIII. ke slibu, že se poděkuje z papežství,
když totéž učiní protivník jeho v Římě. Se vzhledem k tomu
zvolili sice kardinalové římští po smrti Bonifacia IX. (1404)
nového papeže Innocencia VII., který se však musil též za-