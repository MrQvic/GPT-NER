A. Černá barviva, která jsou téměř všechna
pouhý jemně rozptýlený uhlík, zkoumáme zahří-
váním na plíšku železném (lépe platinovém):
1. Barvivo počne žloutnouti, načež shoří pomalu beze zbytku
— saze (při tom po čichu lze poznati, povstaly-li saze ty
zuhelnatěním petroleje, oleje nebo pryskyřice).
2. Po žhoucím barvivu zůstane bílý zbytek — čerň z kostí.
3. Barvivo vůbec nežloutlo — černi chromité.
B. Barviva šedá, která jsou většinou směsi
barviv bílých a černých, zkoumáme tím způsobem,
že odstraníme nejprve barvivo černé a zbývající
bílé pak zkoumáme, jak udáno při barvivech bí-
lých na str. 577.