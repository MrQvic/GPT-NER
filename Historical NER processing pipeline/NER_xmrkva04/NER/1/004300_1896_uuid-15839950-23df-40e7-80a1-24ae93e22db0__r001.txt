když zpěvy jeho v edenu
chví stromem v každém lupenu —
však teď — oh teď, on není zde —
»ty dnes-li zemřít máš a chceš,
ó Hafede, můj Hafede,
nech já ať s tebou zemru též,
a budu drahé jméno tvé
vždy žehnat po vše žití své.
Oh, naše líc a ret nechť lnou
jen k sobě blíž, když uvadnou;
nechť dech náš smíšen dokoná,
a tisíckrát chci zemřít já!
A vy, jež pryč tak bez citu
člun nese, chvilku stavte tu —
oh, stavte — stačí chvilka jen —
on přijde — zaň teď prosím zde
Hafede, drahý Hafede!«
tak v nářku, jímž by obměkčen
byl kámen, v temné lesy zněl
ten křik — však Hafed nepřišel...
Toť, bědní, styk váš slední byl;
vám srdce pukla by v ten čas:
—
sen zmizel — vržen sudby cíl
zem nikdy nesvede vás zas!