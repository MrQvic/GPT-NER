Bedřich byl tedy plnoletým teď a samostat-
ným; Schönbergové očekávali s napnutostí, s kterou
asi ze svých květoucích sestřenic prsten vymění.
V rodině panoval obyčej, mezi bohatými rody
z husta se nalézající, že se údy její dílem z hr-
dosti, dílem aby se veškeré jmění mezi nimi za-
chovalo, jen mezi sebou vdávali a ženili.
Rodiče ustanovili sňatky mezi sebou, radíce se
o nich se staršími z příbuzenstva a dětem bylo bez
odporu poslechnouti.
Na obapolnou náklonnosť, na shodu mezi po-
vahami nebralo se ani nejmenšího ohledu; někdy
byly děti již v kolébce zasnoubeny, jen materielní
okolnosti měly tu platnosti a váhy.
Láska byla Schönbergovcům směšným snem,
zahanbeně v šedé „nic“ před leskem zlata se roz-
plývajícím.
Peníze, peníze, toť byl jediný ideál, za kterým
spěli, kterému v srdcích svých oltáře stavěli, kla-
níce se mu co jedinému bohu svému. Nikomu ne-
přišlo ani na mysl, že by mohl Bedřich, tento po-
savádní vzor z tohoto posvátného pravidla se vy-
mknouti.
Nebylo tedy nic podivného, že se celé příbu-
zenstvo oň jen rvalo, že ho jeden strýc nad dru-
hého častoval, že ho paní tety pod záminkou, že