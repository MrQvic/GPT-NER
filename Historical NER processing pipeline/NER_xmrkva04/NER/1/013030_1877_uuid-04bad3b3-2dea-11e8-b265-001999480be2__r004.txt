Železnice, pošty, plavba a telegrafy.
Zábavní vlaky na české západní dráze. V letošní saisoně
počnou na této dráze dne 7. května jezditi vlaky zábavní a jízdní
lístky vydávati se budou pro druhou a třetí třídu v značně snížených
cenách k jízdě i zpáteční. Ceny ustanoveny jsou: Z Prahy (Smíchov)
do Chuchle II. tř. 30 kr., III. tř. 20 kr., do Radotína 38 a 26 kr.,
do Dobřichovic (Černošic, Všenor) 74 a 50 kr., do Revnic 88 a 60 kr.,
do Karlova Týna 1 zl 12 kr. a 74 kr. do Berouna 1 zl. 44 kr. a 94 kr.
Ostatně při zvláštních příležitostech, jako o sv. Janě a na sv. Václava,
k pouti příbramské a p. vypraví dráha vždy zábavní vlaky, jichž
čas jízdní bude v listě našem vždy oznámen. Zábavních vlaků české
západní dráhy užívá obecenstvo pražské velmi četně. — Kromě toho
budou počínaje 6. květnem, v neděli a ve svátek k vlaku osobnímu