Vydáním tohoto sborníku uctíváme památku
všech těch příslušníků našich řemesel, kteří v letech
ujařmení národa 1939—45 věrní národu zůstali.
Řada jich v aktivní účasti odboje i na barikádách
obětovala i svůj život — aby národ a stát mohl žít..
Skláníme se před památkou těchto mrtvých hrdi-
nů našich řemesel, oceňujeme obětavost všech těch,
kteří trpěli v žalářích a koncentračních táborech,
i těch, kteří bojovali na barikádách; jsme přesvědče-
ni, že nejen odbor, ale i národ a stát bude jim po
všechny časy za tuto oběť vděčný.