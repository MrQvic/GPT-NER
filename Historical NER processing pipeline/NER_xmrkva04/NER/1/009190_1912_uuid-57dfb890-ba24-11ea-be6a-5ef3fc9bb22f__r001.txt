pak laskyplně i k lidem, ale jen k lidem žijícím v jednoduchých
patriarchálních poměrech, v nichž složitá kultura dosud ještě
myšlení a život nezvířila, v nichž bezpočetné potřeby srdce ne-
znepokojovaly. Kdyby bylo takto utvářené nitro podlehlo prosté
dětinné víře Františka z Assisi, mohla z něj vykvésti ryzí, dra-
hocenná poesie. Avšak tyto ušlechtilé, krásné zvuky nenacházely
se u Rousseaua v dokonalé ryzosti a zbožnosti. Jsou spářeny
skoro vždy s ženskou, polorozkošnickou citovostí, se snivostí,
citlivůstkářstvím a melancholií zamilovaného. Proti studené pustotě
srdce Voltaireova značí tato přemíra citovosti vždy ještě přednost,
jakýsi povzdech za ztraceným rájem, avšak není v tom duchovního
zdraví, ani pravé harmonie.
Rousseau vylíčil sám svůj život ve „Vyznáních“. Učinil tak
s všelikými zahanbujícími sebeobžalobami, ale i s všelikým zá-
chranným opentlováním, s onou ješitnou drobnomalbou, která
dovede posunouti vyprávěče vždy do ohniska vesmíru. Toto dílo,
napsané s obratností v líčení, je napínavé skoro jako dobrodružný
nebo šibalský román. Dobrodruh pokládá se v něm však za
učitele lidstva a jest, bohužel, od milionů skutečně za vůdce a
učitele přijímán.1)