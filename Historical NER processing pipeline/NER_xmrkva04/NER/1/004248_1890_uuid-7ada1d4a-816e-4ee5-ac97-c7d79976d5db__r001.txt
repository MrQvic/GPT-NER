Zapupují se mezi kořeny anebo v rozpuklinách kůry v obalu
z drtin a chlupův; pupy jsou černohnědé.
Drvopleň maďalový, téměř 71/2 cm široký, má křídla leskle bílá,
s mnoha černými, do modra nebo do zelena měňavými skvrnami.
Na hřbetě, bílými chloupky porostlém, má skvrny černomodré,
břicho celé černomodré, do zelena měňavé.
Štěstí pro naše sady a lesy, že motýl tento je u nás tak řídký,
neboť jediná hnědožlutá, černými bradavičkami pokrytá housenka
může celý strom zkaziti, vyžírajíc v něm dřevo až po kůru. Stává se
tak maďalům, bukům, vlašským ořechům, lípám, hruším, jabloním
a mnohým jiným.
Housenky zapupují se teprve v druhém roce. Ačkoli mají silná
kusadla a velkou hlavu, jest ostatní tělo tak měkké, a kůže tak
jemná, že na vzduchu brzy vysychají. Pupy vězí v dutině v kůře
vyhlodané, jejíž otvor zapřádají vlákny.