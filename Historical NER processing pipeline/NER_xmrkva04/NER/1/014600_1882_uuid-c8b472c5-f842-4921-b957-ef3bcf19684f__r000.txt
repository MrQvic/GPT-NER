již chystal Váša, ale navštíví ho jindy a budou
dobří přátelé.
I podal mu ruku a zavalitý pravil: „Jmenuji
se Horký, snadno se k nám doptáte a nemyslete
si, že jsem ňáký neznaboh. Člověk si někdy po-
staví hlavu, se zapomene a když je již v proudu,
těžko obrátí. Já to nechtěl, že to Váša chtěl, ale
takto se nedám od nikoho zahanbit. Jen požá-
dejte, čeho se snad ještě nedostává, my každému
rádi posloužíme. Že je s tou osobou tak zle, jsem
arciť nevěděl a vás jsem neznal, musíte odpustit.“
Řemeslo mu ještě jednou podal ruku a hodně
mu ji stiskl na důkaz, že je s ním spokojen. Řekl,
že on sám se jmenuje Urbánek, a slíbil, že mu
napíše něco na památku a přinese mu to do domu.
Rozešli se v dobré vůli. Řemeslo se v pa-
zderně modlil až pozdě do noci, pak tam nechal
podruhyni a ještě jednu ženu a šel k Vášovům
si odpočinout.
Právě se dělal den, když na okno zatloukl
posel a volal na ně, že nemocná leží v posledním
tažení.
Řemeslo čerstvě běžel k ní a mezi tím, co
odříkával modlitby za umírající, přestala dýchati
a byla v Pánu.
I zatlačil jí oči, zbudil chlapce, jenž pokojně
spal vedle ní, a odvedl ho k Vášovům, kde zůstali
až do rána.