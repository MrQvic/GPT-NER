Je-li hospodářství nejsuchopárnější z věd, jest
statistika nejzajímavějším z lidského snažení. Učenec
národního hospodářství obírá se pouze abstraktními
theoriemi, kdežto statistik pouze skutečnostmi a čísly.
Přihází se často, že spisovatel národního hospodářství
pohlíží pohrdlivě na výzkumy statistiky a že statistik
se plete do úlohy onoho; úlohy jich mají však vždy
přísně se rozlišovati. Za posledních let bylo mnoho
učenců, kteří s velikým úsilím pokoušeli se provésti
důkaz, že statistika není vědou, ač v pravdě jest ze všech
nejužitečnější. Není vědy, jež by měla širší obor,
neb pojednává »de omni re scibili, et quibusdam aliis.«
Není ničeho, co se jenom poněkud dotýká blaha byť
i nejnepatrnějšího člena lidské společnosti, nechť si
jeho duševní neb hmotné stránky, čemu by statistika
nevěnovala pozornosti.