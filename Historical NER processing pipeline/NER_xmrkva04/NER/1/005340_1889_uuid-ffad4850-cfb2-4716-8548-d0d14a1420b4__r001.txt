Francie kráčí dobrým příkladem napřed. Všickni
národové vzletnou ku svobodě. Vulkán se boří,
svět povstává a králové vycházejí z módy. Všecky
módy vycházejí z Francie. Nesmíme býti málo-
myslnými a Ludvíka bez trestu nechati, pak by
despotové mluvili opět o božském právu koruny.
Nepřátelé královi, postarali se, aby z venkova
přicházely souhlasné adressy. Jedna z těchto zněla:
Mánové (duchové) našich bratří, oběti pro nevěry
toho zbabělého vraha (krále) a jeho spoluvinníků
volají o pomstu. Zrádce nechť krvácí pod mečem
zákona. — V jiné adrese se žádalo, aby král do-
životně byl zavřen.
Tedy již tehdy znalo se, jakým způsobem
fabrikují se adresy!