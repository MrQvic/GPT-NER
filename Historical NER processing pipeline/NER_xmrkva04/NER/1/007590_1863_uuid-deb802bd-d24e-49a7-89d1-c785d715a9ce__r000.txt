vím, že povolit musí, tak nebo tak, on musí;
či snad nevěříš v slova má?
„Věřím ti, věřím,“ dí Bianka, „ale dříve se
upokojiti nemohu, pokud nemám opět dílo své
v rukou mých; nebo věř mi, miláčku, jest to
stará pravda zkušeností ztvrzená, že neštěstí
stihne ženu tu, jejížto dar svatební jinému se
dostal.“
„To tě upokojím co nevidět,“ usmál se Sta-
niša, „když myslíš, že jen od té košile štěstí
tvoje závisí, a ne od lásky mé; inu ovšem, o tu
se strachovat nemusíš, ta ti jistá jest, a nikdy
nevyhyne v srdci mém!“ dokládal se, k odchodu
se chystaje.
Tu vstoupil Jovan do dveří: „Víš-li pak
Stanišo, co nového se stalo?“ ptal se ještě ve
dveřích.
„Jakž bych věděl? mluv!“ odvece Staniša,
poněkud zaražen.
„Co učinil Obren-Duro, ten vojvoda Ol-
guňský?“
„Oč že —“ vskočila mu Bianka do řeči,
blíže přistoupíc, ale nedomluvila, jen bázlivě
upřela zraky své na Jovana.
„Mluv, pověz!“ naléhal Staniša netrpělivě.
„A Obren-Vuk, ten ouskočný strýc jeho, i
ti Podgoričtí, co ode dávna na tebe nevřou?“
mluví Jovan dále, nic se neohlížeje na netrpěli-
vost Stanišovu, ani na ouzkostlivou zvědavost
Biančinu.