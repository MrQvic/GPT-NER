Mezi tím časem, co poutník za upřímné psaní
líbal zlatou svou dívčici, andělským srdéčkem ji
jmenoval, všecek k milosti se jí poroučel a že
srdce své jí na vždy zachová, jí sliboval, pochut-
nával si Ondřej ve světnici Bartošově na „loňském
a předloňském“ a vykládal, jaký jest pan Karlovský
poutník a proč v tom přestrojení chodí. A když
ukončil s Bártou a otrhaným sedlákem, jenž před
chvílí jako pošta poddaných z Boleslavska na vi-
nici přiběhl, společně sklenici vína si připil: aby
pán Bůh těm zlým lidem ani štěstí ani požehnání
nedal. A tak spřáteleni blíže k sobě si poposedli
a sedlák jim vypravoval: poněvadž stodoly mají
prázdné, že shánějí šavle, ručnice, halapartny,
kuše, toulce, aby mohli pod červeným praporem
do čeho mlátiti. A až budou vším zachystáni a
k šturmu se udeří, že prý také přijde Žižka s ka-
lichem.
Dvéře se otevřely, kudrnatá hlavička ukázala
se na prahu, vyřídila vzkázání, aby již šel a od-
běhla. Ondřej vstal, pobídl sedláka a šli.