Na obnovách pilné stopování, střílení, lapání do želez, tluček . .
vykopávání z brlohů a pod. všeliké škodné zvěře srstnaté, jmenovitě lišek,
kun, tchořů, kolčav, vyder a j. Střílení u výrovek, lapání do košů, želez
atd. škodného ptactva, zvláště orlů, sokolů a jestřábů. Při vysokém sněhu
usnadněno jest střílení a lapání vran, strak a pod.
Zvěři jelení, daňčí a srnčí zakládání dobrého sena, hrachoviny, jetele,
ovsa, kaštanů, žaludů, bukvic, hlavně však sena z lupení stromového a po-
rážení osyk k ohryzu. Zasypávání obilí (pšenice nebo ječmena) bažantům, a
ječmena, brambor, pohanky, planého ovoce a pod. černé zvěři. Při vysokém
sněhu, zvláště je-li povrch omrzlý, musí zakládáno býti seno též pro zajíce
a zasypáváno obilí, jmenovitě zadina do budek klesťových pro koroptve.
Černá zvěř přestává boukati se. Ku konci t. m. jsou lišky a kuny
lesní již nestálými a při mírné povětrnosti honcují též i zajíci.
Jalovou zvěř, srnce jest dosud volno stříleti; zajíce však radno jest
již šetřiti, zvláště za mírného počasí. Do sítí lapené koroptve a bažanti
bývají zapeřováni anebo zavíráni do komor za účelem zachování dosta-
tečného kmene, nebo pro pozdější potřebu.