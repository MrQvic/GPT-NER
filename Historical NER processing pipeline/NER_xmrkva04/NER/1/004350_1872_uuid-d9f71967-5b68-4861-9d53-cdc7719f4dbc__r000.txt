Kalich tvého utrpení není ještě zcela naplněn! Vy-
trvám s tebou, pomohu ti nésti těžké břímě, kte-
réž nevyzpytatelná moudrost božská uložila na be-
dra naše!“
„A já chci vás podporovati v snášení trudného
osudu, drahá máti,“ zvolal Jindřich objímaje Elišku.
„Posud není vše ztraceno. Zakalená hvězda domu
našeho opět vzejde v plném lesku!“
„Anebo slavně zmizí za obzorem, jako na-
chová zář zapadajícího slunce,“ doložila vznešená
paní pohlížejíc hrdě na syna.
„Přečti mně sám přípis přítele Dvořeckého
z Olbramovic,“ žádala Eliška. „Čti všecko. Po-
znám-li všecky rány strašného osudu vlasti, bude
mírnější bolest má, nežli když strachuji se před
hrůzami pouze tušenými.“
Jindřich předčítal: