Byli ohromně na mě hodní. Vysvětlilo se totiž,
že jsem prvním válečným zajatcem divise Bog-
lietto. Dali mně najíst a slíbili mi, že mě ráno
odšoupnou na HQ*). Bylo mně nanic, viděl jsem
starého, jak řádí, že je zas jedno auto v trapu
a to nejhorší, den předtím jsme ná to natáhli
nové pneumatiky.
Tak jsem dlouho nemohl usnout, když vám
najednou slyším český šepot: »Signor Cicvárek,
nehýbejte se, to jsem já, Antonio Guiseppe Pietro
Marchioni. Znáte mě přece? Prodával jsem 14
roků zmrzlinu v Praze V. a můj bratr Ansaldo
kachlíkoval Sekový úřad na Václaváku. Jestli-
pak si ještě pamatujete, když jste jako děti
ke mně chodili do krámu a zpívali: Giuseppe
Pietro Marčóny, zmrzlinu za dvě coróny. Po-
vězte, je to pravda, že Braine už nehraje za
Spartu?«
»Nejenom to, — povídám, — ale přišli jsme
i o Boučka.«
»A co vy myslíte, když já budu mít k vůli
vám, — povídám Talianovi, — nepříjemnosti a
budu zavřený, kdopak bude u nás kachlíkovat
šekáky a kdo bude v Praze prodávat gelateriu?«
»Santa Madonna, — zaúpěl Caporal Mar-
chioni, — to je pravda. A co, pane Cicvárku,
kdybychom my všichni složili zbraně a vrátili
se s vámi k vaší divizióne, směli bychom po
válce do Prahy?«