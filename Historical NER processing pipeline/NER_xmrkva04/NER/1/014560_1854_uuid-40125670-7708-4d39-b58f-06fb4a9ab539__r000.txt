ni celou svou pozornost. Právě se schyloval
večer a nebe více a více chmúřiti se počalo.
Po dvou hodinách jízdy dohonil vozka kozáka
napřed jedoucího a zvolal: „Hej kozáče! nebude
tu nějaká ves neb krčma?“
„Bude nedaleko ves Šlusarevo,“ odpověděl.
„Budeme tam moci přenocovat?“
„Kde je tráva a voda, může se všude no-
covat,“ řekl kozák. „Ve Šlusarevě bude místa
pro koně, ale pro panstvo není.“
„Což je o panstvo,“ řekl vozka; „bude-li
jen pro koně, já tam zajedu.“
„Jak chceš!“ odpověděl kozák.
„A daleko-li je do Buhopole, kozáče?
„Dvě míle,“ odpověděl Semen, hodě hlavou
a klusal dále.
„Nechť vás ďábli vezmou i s vašemi mí-
lemi,“ zabručel vozka, přivyklý jsa na jiný roz-
měr cesty, a prásknuv silně bičem, zkříknul za
klusajícím: „Táhni bestie!“
Při soumraku stáli před krčmou nevelké
vesnice v nížině ležící, kterou tekla malá říčka,
nesoucí svůj groš vdovy do Buhu a s ním spolu
pádíc do Dněpru. Víska ta byla bídná, měla
jakýsi divoký pohled, krčma neslibovala dobrého
noclehu. Uzřel tam skutečně vousatý a o koně
pečlivý vozka paní Kalinecké Semena, který zůstal
státi, slezl s koně a popouštěje mu popruhy jakoby
si nevšímal příchozích; měl na něho zlost za