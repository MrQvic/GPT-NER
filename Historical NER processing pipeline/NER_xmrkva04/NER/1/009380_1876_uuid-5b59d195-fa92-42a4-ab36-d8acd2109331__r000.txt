„Jen vstávejte! Tím to nenapravíte, když budete
v těch kopřivách ještě rukou se hrabati!“ bručel naň
dozorce.
Mladík nyní vskutku vstal a bědoval žalostivě.
Na chodbě když otvíral dozorce dvéře, vtiskl svému
druhovi svinutý papírek do ruky.
Šmidovi se třásla ruka, když přišel do své ko-
můrky a počal ten papírek rozbalovati.
Četl jej a čím dále četl, tím volněji si oddychoval,
a když byl hotov, zvolal radostně:
„Díky tobě, Roberte, díky tobě, starý příteli Riedle,
já jsem zachráněn.“
Zaklepal silně na dveře u své komůrky.
„Co chcete?“ tázal se žalářník.
„Ohlaste mne u pana vyšetřovacího soudce, a po-
šlete ke mně hned mého ustanoveného obhajce, já s ním
musím mluvit.“
Nyní se již necítil churavým, naděje oživila zase
jeho mysl, a on se již kochal blahým pocitem, že se
dostane zase brzo na svobodu.