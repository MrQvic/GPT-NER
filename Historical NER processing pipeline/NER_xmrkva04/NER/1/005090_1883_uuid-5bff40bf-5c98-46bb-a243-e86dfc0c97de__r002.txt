Velectění pánové!
Jest mi podati Vám věrný obraz o stavu a činnosti Jednoty
naší v roce právě minulém, z něhož by se posouditi dalo, v jaké
míře dostála Právnická Jednota úkolu, kterýž jí mužové vlastenečtí
zakládajíce ji byli vytknuli.
Předstupuje se zprávou jednatelskou a účetní za rok 1882
před laskavý Váš soud, dovoluji si uvésti následující:
Koncem roku 1881 čítala Jednota 295 členů a to členů za-
kládajících 11, členů řádných 284.
V roce právě minulém pozbyla úmrtím 3 členy, a sice jednoho
člena zakládajícího, pana dra. Jana Diviše, advokáta v Praze,
a dva členy řádné: p. dra. Karla Hauptmanna, advokáta v Břez-
nici, a p. dra. Antonína Koblera, advokáta v Mladé Boleslavi.
Že vystupují, ohlásili pánové: JUC. Gustav Freund, kandidát
advokacie; dr. Viktor Guth a dr. Erazím Regner, adv. v Praze,
pak dr. Bedřich hrabě Schönborn, c. k. místodržitel v Brně;
mlčky, totiž nepřijetím legitimace, vystoupili pánové: dr. Karel
Fultner, kand. adv. v Hradci Králové, a dr. Adolf Stránský,
kand. adv. v Brně