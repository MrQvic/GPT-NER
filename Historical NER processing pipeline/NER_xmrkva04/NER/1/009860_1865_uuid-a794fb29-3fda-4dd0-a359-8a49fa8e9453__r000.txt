Zámožná paní v městě kupovala mléko a
máslo obyčejně od vesnické dívky, která bývala
vždycky úhledně přistrojena. I napadlo jednou
paní, aby šla s dítkami svými do vesnice, odkud
byla ta dívka, a pojedla tam trochu čerstvé smetany.
Jednoho pěkného dne v letě šla skutečně
paní s dceruškama do té vesnice a ptala se, z
kterého statku je ona dívka, od níž mléko a
máslo kupuje. Okázali jí pěkný, barvami natřený
dům pod taškama, a paní vešla do něho.
Jak hnusně však bylo jí, když vkročila do
jizby. Okna byla od much tak zadělaná, že ne-
bylo možno skrze ně vidět. Stůl i lavice byly
velmi nečisté a kuřata skákala po nich. Podlaha
byla černá jako zem a ve všech koutech válelo
se prádlo, kusy šatstva a rozličné harampátí. A
v kuchyni byl ještě větší nepořádek a nečistota.
„Ani za nevím co nejedla bych tu smetany,“