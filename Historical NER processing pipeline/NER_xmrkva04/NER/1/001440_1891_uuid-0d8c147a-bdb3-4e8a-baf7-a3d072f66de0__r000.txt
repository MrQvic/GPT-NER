* Napálený. Prušák z francouzské války přišel do
jizby, kde nebyla právě čistota doma, a žádal, aby mu hospodyně
dala pít, a ta mu podala sklenici s uchem. I myslil si Prušák,
kterak by se napil, aby se rty jeho nedotekly místa, jehož se
dotkla snad ústa staré baby — i pil přes ucho. Hospodyně se
smála. „Proč se smějete?“ tázal se vojín. „Poněvadž pán pije
přes ucho zrovna jako já.“
* Napálený starý mládenec. Jistý starý mládenec měl
hezkou služku, kteráž jednou ráno přišla k němu s následující
prosbou: „Račte mi dáti, prosím, 10 zl. ze služby napřed; zdálo
se mi dnes v noci, že číslo 41.144 státní loterie vyhraje hlavní
výhru, chci si tedy los ten koupiti.“ Dobromyslný pán vyhověl
jejímu přání a dívka odešla. Za několik dní na to dostala se sta-
rému mládenci náhodou do ruky tažební listina losů, — a k jeho
největšímu podivu spatřil, že číslo jeho služky vyhrálo 200.000 zl.
Přesvědčiv se, že služka o tom ještě neví, učinil jí návrh, chce-li
jej přijati za svého chotě; dívka svolila. V nejkratší době byla
svatba. Ve svatební den tázal se šťastný manžel: „Nu, řekni mi,
zlatoušku, kde máš ten los, který jsi tenkráte koupila za 10 zl.?“