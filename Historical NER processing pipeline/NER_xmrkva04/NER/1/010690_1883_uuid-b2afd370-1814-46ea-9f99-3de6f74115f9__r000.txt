Po dlouhém provisoriu stalo se konečně definitivní obsa-
zení místa zeměsprávce v Čechách, jímž stal se dosavadní
guberniální místopředseda baron Karel Mecséry, který ten
úřad po odstoupení hraběte Lva Thuna až do nynější doby
prozatímně byl zastával. Mecséry byl slepý nástroj minister-
stva, a naděje, čerpané i z tohoto ustanovení v blízké na-
vrácení se k řádným a ustáleným veřejným poměrům v Če-
chách, neměly ani podstaty ani oprávněnosti.