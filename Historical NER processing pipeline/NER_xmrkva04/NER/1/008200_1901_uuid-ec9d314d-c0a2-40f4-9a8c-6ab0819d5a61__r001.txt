Po poledni okolo třetí hodiny byla okolo gruntu
Roubalova vůně tak silná a lákavá, že kluci div
neolizovali u gruntu vrata. Dědinou kráčel ku gruntu
Roubalovu vážně „panáček“. Na hlavě tvrdý, lesklý
klobouk a na hubené tváři dobrácký úsměv.
Děti, vidouce „panáčka“, utřely si rychle ru-
kávem nos a běžely dát panáčkovi „pac.“*)
Panáček je pohladil a jednoho chytil za ruku.
Kluk měl lehoučký oblek jak ve žně. „Poldo, není
ti zima?“ ptal se panáček.
Kluk se podíval udiveně na panáčka: „Jak be
belo, dež mám tatičkovo baranico? A vám néni zema?“
Kluk měl asi pět let a s panáčkem už byl jak
se říká jedna ruka. Panáček ho měl rád, že byl tak
přítulný a sem tam mu donesl něco sladkého.
„A hde dete?“ ptal se Polda.
„Na šperky. Půjdeš se mnou?“
„Ja, já bech šil, ale dež —“ kluk se pojednou
zarazil a kousal se do prstu.
„A tož co, Poldo?“
„No dež matička nevijó, že sem otekl“, hlásil
se poctivě a s pláčem Polda.
Ostatní kluci se také zarazili.
„A tož vy tak? Vy jste z domu, utekli, co vaši
nevědí? Ať vás tu —.“
Panáček nedomluvil. Do chlapců jak by střelil
do vrabců, všeci ti tam.
V hospodě stálo u okna několik sousedů.