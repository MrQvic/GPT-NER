ruhého dne hned po ránu opakoval se na Vašurově
statku výslech. Paní Vašurová zavolala Lojzičku a
nutila ji, aby se přiznala, kam dala šátek. Lojzička
s pláčem pravila, aby ji panímáma z tak těžkého hříchu
neobviňovala a Bohem se dokládala, že šátku ani ne-
viděla, že ho neodcizila.
„Nevzala jsem dosud nikomu ani toho nejmenšího, mám svě-
domí čisté. Jsem spokojena s tím, co mi dáte,“ pravila na své
obhájení, a hlas se jí v prudkém vzlykotu lámal a trhal.
„Dobře! Když nechceš pověděti, můžeš si jít! To mám za
všecka dobrodiní, kteráž jsem ti prokázala!“ hněvala se paní Vašurová
a zatvrzovala se.
Lojzině zatemnilo se před zrakem. Div neklesla, slyšíc ta slova
krutá. Ale kterak se mohla přiznati k činu, jehož se nedopustila?
Kterak mohla říci, že šátek odcizila, když nemajíc ho, nemohla by
ho vrátiti. A mohla-li by na statku zůstati, když se o ní dokázalo,
že šátek vzala? Trpí-li kdo ve své domácnosti zloděje, když se říká,
že domácí zloděj nejhorší? A nedokáže-li svoji nevinu, zůstane po-
dezření na ní lpěti a nad matkou pak nikdo, nikdo se neustrne.