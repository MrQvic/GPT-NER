Příprava k podzimnímu setí obilovin byla na ztvrdlé půdě,
po trvale suchém počasí na podzim velice ztížena, setí se opozdilo
a osení zůstávalo většinou řídké a vyrovnalo se teprve po později
dostavivších se srážkách. Podzimní osevy byly silně ohroženy
záplavou myší, které z jetelovišť a polí osetých vojtěškou přechá-
zely i na mladé osení; podobně bylo ohroženo mladé osení na
některých místech Čech neobvykle velkými hejny vran.
V české nížině zaseté ozimy později velmi dobře urostly
a odnožily, což podobně platí i pro jižní podhoří Sudet a horna-
tinu v poříčí Berounky a Podbrdsko. Na Českomoravské vysočině
bylo ukončeno setí pšenic teprve v posledním týdnu měsíce října
pro značné obtíže se sklizní okopanin a pícnin. V pánvi česko-
budějovické a české rybničné rovině, podzimní teplé počasí velmi
prospělo osení. V této oblasti rozmohly se myši zvláště značnou
měrou, což platí zejména pro její západní část, v okresu Veselí
n. Lužnicí.
V listopadu byla teplota, srážky i ostatní povětrnostní činitelé
celkem normální, prosinec se vyznačoval v prvních dvou třetinách