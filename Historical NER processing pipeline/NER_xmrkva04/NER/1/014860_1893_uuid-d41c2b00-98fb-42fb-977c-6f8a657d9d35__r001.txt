Octavia Miserona brusírna, o kteréž ještě za dob
třicítileté války zmínka se děje.
Dne 28. května 1622 usneslo se české guber-
nium, aby poškozené stavby ve Stromovce byly
ihned opraveny a místnosti v nich se nalézající
znovuzřízeny, za kterouž příčinou přikázalo tehdej-
šímu správci stavebního úřadu místodržitelského
Hanušovi Stahelovi výplatu 5000 kop míšenských
grošů.
Dne 6. června 1689 vznáší k českému místo-
držitelství tehdejší pachtýř hostince v Stromovce,
Joan Battista du Boys uctivou prosbu, aby totéž
milostivě jeho obydlí dalo rozšířiti, neboť není prý
mu možno se ženou, dětmi a čeládkou pospolitě
tam bydliti, jelikož zvláště v přízemních místnostech
jest tak strašidelno, že sobě nikdo ani ten nej-
zmužilejší netroufá, tamže přenocovati.
Roku 1732 činil objem celé obory 2335 sáhů,
ohražena pak byla obora vysokou zdí, v níž nalézalo
se šestero bran.