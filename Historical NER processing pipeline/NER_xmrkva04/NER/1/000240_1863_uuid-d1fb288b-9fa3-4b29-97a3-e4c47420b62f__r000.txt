Kterakže vzduch, pouhý vzduch, bez přítomnosti
všeho tuhého těla může zvuk vydati, toho jest nám
úkaz — hřmění. Jak víme, při bouřce nejprv se za-
bleskne a pak zahřmí. Co tu zahřmělo? Jenom vzduch.
Kudy blesk projel, tudy ustoupil vzduch, udělalo se
jako prázdno: v prázdno to vřítil se pak vzduch
vedlejší — vřítil se, a s obou stran do sebe vrazil;
sražením tím mocně se otřásl a tak hřmění způ-
sobil.
Cos podobného jest i při výstřelu z ručnice, při
bouchnutí z bouchačky, při prásknutí bičem; ano
i při dechových (foukacích) hudebních nástrojích jest
to hlavně vzduch, jenž zní; nástroj sám — ten leda
jen přiznává a zvuk sesiluje.
Ostatně že i tekuté věci, na př. voda, zníti mo-
hou, toho podává nám důkaz každá kašna, každé pa-
dání neb vychlejstnutí vody do vody.