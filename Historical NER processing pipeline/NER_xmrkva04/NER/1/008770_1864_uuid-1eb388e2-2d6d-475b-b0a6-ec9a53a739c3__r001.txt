Tichý, na druhé straně městečka ležící hřbitov byl polit
měsíční září. Jen jeden kout hřbitova byl zastíněn vrbami
a jinými smutečními stromy, čásť to ustanovená lidem, kteří
i přírodu k smutku uplatiti mohou; na ostatním hřbitově
byl bys v jasné bílé záři každý zapadlý rov, každou nevy-
plněnou jámu, ba i každou travičku rozeznati mohl. Tato
čásť byla chuda a pusta a podobala se v bledém světle
spíše písčité pustině.
Jen zde onde vyčníval šedivý křížek a klonil se jako
by v dřímotě k zemi. Teprvé kolem malého kostelíčka bylo