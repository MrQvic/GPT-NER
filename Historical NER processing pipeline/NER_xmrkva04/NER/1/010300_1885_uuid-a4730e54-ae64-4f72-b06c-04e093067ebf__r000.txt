ojďte dítky k dědečkovi,
dědeček vám něco poví:
že jste si dnes pěkně hrály
a maminku nehněvaly,
dá vám za to jablíčka;
tatínek až přijde domů,
přidá také něco k tomu.
Moje tichá Anička,
ta dostane velkou loutku,
aby s ní si hrála v koutku;
Karlovi dá koníčka,
a ty, Jaroslávku malý,
tvrdohlavý mazlíčku,
že jsi také hoden chvály,
ty dostaneš šavličku.
Ale na tom není dosti;
pěkný příběh z minulosti
poví vám teď dědeček:
Jak byl jeden chlapeček,
a jak strážný andělíček
vždyť ho znáte z modlitbiček
chránil toho chlapečka;
poslouchejte dědečka!
Tak byl jeden domek malý,
a v tom domku zůstávali
tatínek a maminka.
Jejich radosť jedinká
byly poslušné tři dítky,
zdravé, pěkné jako kvítky:
nejstarší z nich, Anička,
rusovlasá holčička,