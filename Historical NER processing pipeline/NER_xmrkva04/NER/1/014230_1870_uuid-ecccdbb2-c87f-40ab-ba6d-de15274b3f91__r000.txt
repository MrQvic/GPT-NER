chůzi sotva zčervenalé, nyní opět bledší byly než zář
měsíce.
»Stalo se vám něco?« tázal se hoch hlasem
srdečné soustrasti.
»Nevím ani, co mi je. Pojďme jen dále!«
»Což mi nemůžete ničeho říci?«
Jediná odpověď její záležela v tom, že se kolem
sebe ohlédla na skály a na rozzuřené moře. Na to
povznesla oči k nebi. A když se zrak její opět
k zemi sklonil, jevila se v obličeji jejím neobmezená
oddanosť.
»Poslyš, milý hochu,« pravila nyní, stírajíc si
slzy z očí svých. »Prvé jsi mluvil o nějaké chatrči?«
»Ano, o chatrči kouzelnice Viviky.«
»Máme tam ještě daleko?«
»Jenom malý kousek cesty. Vy tam ale ne-
chcete jíti!«
»Ach, chci již. Veď mne jen rychle!«
Ve slovech nebohé Žofie spočívalo cosi neodola-
telného, tak že hoch ihned uposlechl.
V malé chvíli stáli před malou chýší, která byla
tak temná, holá a osamělá, že se podobala toliko ne-
konečnému zachvění mrazovému, nebo přebolestnému
zasténání.
Žofie zaklepala na nízké, nezavřené dvéře. Po-
něvadž ale nikdo nepřicházel, aby otevřel, vstoupila
směle a kvapně dále.
»Kdo to je tady, jenž mne ruší v poklidu mém?«
otázal se dutý hlas.
»Nešťastná, která potřebuje pomoc,« odpovídala
Žofie hlasem co možná nejlíbeznějším.