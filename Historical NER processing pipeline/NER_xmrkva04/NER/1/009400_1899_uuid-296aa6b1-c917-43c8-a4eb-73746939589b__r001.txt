Na dovršení zla řekl hetman v té chvíli:
Je můj nepřítel, kdo dnes píti nebude všecky
přípitky. Jsem dnes vesel.
Slyšela jsi? řekl mečník.
Strýče, nemohu zde setrvati! řekla Olenka
prosebným hlasem.
Odejdi tedy sama — odpověděl mečník.
Panna Aleksandra vstala, odcházela opatrně, aby
odchod její nevzbudil pozornost, a nemohouc sla-
bostí jíti, podpírala se o opěradla křesel.
Náhle objalo ji silné rytířské rámě a zadrželo
ji už omdlévající.
— Já vás, vzácná panno, doprovodím! řekl pan
Ondřej.
A aniž se ptal o dovolení, objal ji v pasu, jako
by železnou obručí. Tížila ho čím dále tím více, a
prve než ke dveřím došli, sklesla mu bez vlády na
rameno.
Vzal ji do náručí tak zlehka jako dítě a vynesl
ji ze dvorany.