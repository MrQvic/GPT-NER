Týden uplynul. Velká nesnesitelná parna, kteráž po
celý ten čas byla panovala, učinila mně noční far niente
u okna tím milejší. Dnes konečně slibovalo nebe, že nám
nějakou bouřkou uvolní. Vzdálené ještě blesky osvěcovaly
chvilkami tmavý vzduch, jímž ani jediné hvězdičky po nebi
spatřit nebylo. Lehký ale ochlazující vichr zarážel v mé
okno. Abych ho tím spíše užil, byl jsem dvéře u síně ode-
vřel a vichr hučel mocně pokojem jako by předchůdce v dálce
ještě hučícího hromu.
Seděl jsem v milém tom průvanu u okna a očekával
svého tenora.
Hned první ráno po líčené noční sceně byl kdosi za-
klepal na mé dvéře. Odevrou se a vstoupí služka mých sou-
sedů v prvním poschodí.
„Jemnosť slečinka skazuje své odporučení a prosí za
odpuštění, že se osměluje prosit o nějakou kníhu. Slečinka
ví, že je mladý pán dobrý Čech —“
„Prosím, prosím!“ ustrnul jsem se nad takovým lichocením.
„O jemnosť slečinka to dobře ví! Čte tuze ráda české
kníhy a prosila by o nějakou. Nestane se prý nic na kníze!“
„Že prý ne? Nu já jemnosť slečince Eufrosince půjčím
nějakou českou kníhu, vyprošuju si ale za to, aby pianistka
slečna Eufrosina „karneval“ nehrála denně vícekráte než ku
dvacítce.“