I pan Jan z Chlumu vážně zamyšlený,
i Milheim, kramář Kříž, i zbožné ženy
s Anežkou, sama paní králová,
i prostý, chudý lid, jenž nechová
si pokladů, hlav řada nepřehledná
vše bylo bez rozdílu obec jedna,
vznícená jeho pravdy pro slova.
Jaké to byly chvíle, v roznícení
když svatém horlil jako jarní hřmění
a zřel, jak v stejném žáru jemu vstříc
plá z očí věrných duší na tisíc,
jak jiskra jeho slova v oheň roste
i v duši vznešené i v duši prosté!
Ty chvíle nevrátí se nikdy víc