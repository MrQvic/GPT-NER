V Jedlovicích dne 15. června 1806.
Nejmilejší bratře!
Jak velice děkuju ti za lásku tvou! Psaní
tvé na velebného pana faráře bylo mým štěstím.
Hnedky jsem se oblekla do nejlepších šatů,
ovšemť jen sprostých, avšak předce čistých, a šla
jsem ještě dopoledne na faru. Velebný pán byl
právě v zahradě a četl v knize.
Já mu polibila ruku a pravila jsem: „Tuto
přináším psaní od bratra na vašnost, velebný pane.“
Pan farář zavřel hned knihu a otevřel psaní.
Brzy jsem na něm pozorovala, že se mu psaní
líbí. Za čtení usmál se častěji, a když psaní pře-
četl, pravil: „To je hezké, velmi hezké je to od
bratra tvého.“
Na to se mne ptal, jestli mi častěji píšeš? Já
mu dala obě psaní od tebe, on je přečetl a pravil:
„Jste dobré děti! Rodičové vaši mnoho na vás
učinili, že vás tak dobře vychovali. To stojí za
víc, než kdyby vám byli po sobě deset tisíc zla-
tých zanechali. Nepoložím hlavy své na odpoči-
nutí, dokud zde pomoženo nebude. Jdi s Pánem
Bohem, dobré dítě, pošlu zas pro tebe.“
I polibila jsem velebnému pánovi ruku a ode-
šla jsem.
Ještě u večer toho dne přišel starý sloužící