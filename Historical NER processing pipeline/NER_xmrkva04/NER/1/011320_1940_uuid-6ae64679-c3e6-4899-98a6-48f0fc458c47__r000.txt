Touha po Tvém království nebeském, Otče, Zá-
konodárce, spojuje nás s Tebou. Naděje v jeho
příchod, kterou živíš naše bloudící srdce, svědčí
o Tvé neproměnné lásce.
Víra v jeho možnost jest vírou v Tebe, ve Tvou
moudrost, lásku a moc, vírou ve vítězství Tvé
pravdy a spravedlnosti.
Co bychom byli bez této touhy, naděje a víry?
Žijeme touhou, nadějí, vírou. Celý život jest tou-
hou, nadějí, vírou. V naději a víře zakládáme rodi-
nu, vychováváme děti. V naději a víře pracujeme,
sejeme, podnikáme. V naději a víře usilujeme o po-
krok, o nápravu sebe a světa. V touze jest dán
slib úspěchu. Naděje jest záruka zdaru. Víra jest
síla.
Naděje nás usvědčuje z nevěrnosti. Naděje mohla
dávno býti skutečností, kdyby Tvé děti, Otče, byly
věrněji konaly Tvé dílo.
Království Tvé dávno mohlo oblažovati lidstvo,
kdyby Tvá rodina byla setrvala v dětinné oddanosti
a poslušnosti.
Když tedy k Tobě, Králi, ve víře a v naději se
modlím: „Přijď království Tvé!“, o to prosím vrouc-
ně, aby z duše mé a z duše celého člověčenstva ni-
kdy nevyprchala tato touha, víra a naděje ve Tvé
království.
Čím bychom byli bez této víry a naděje? V pra-
chu všednosti bychom se plazili, v blátě nízkosti