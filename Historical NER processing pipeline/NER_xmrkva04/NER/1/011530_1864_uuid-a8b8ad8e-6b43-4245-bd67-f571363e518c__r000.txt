Před smrtí svou ustanovil Břetislav takový zákon
posloupnosti, aby po smrti knížete Českého vždy nejstarší
z rodiny na stolec nastoupil, ostatní pak kněžicové aby
v Moravě zvláštními úděly odbýváni byli, zůstávajíce
v poslušnosti vrchního knížete. Tím chtěl jednak upravi-
delniti obvyklé rozdělování země mezi údy knížecí rodiny,
jednak zameziti roztržky a zmatky za nedospělých let
dědice, knížecího, které Čechům tím nebezpečnějšími býti
musely, čím více v nesnadném položení svém obávati se
jim bylo o svou samostatnost. A skutečně, pokud zacho-
váván byl zákon Břetislavův, byly Čechy silné a mocné;
jak mile však odstoupeno od něho, nastalými vnitřními
roztržkami klesly docela, a knížata jejich učiněna jsou
závislými od libovůle Německých císařů.
Břetislav zemřel roku 1055 po osmnáctiletém pano-
vání, oplakáván ode všeho národu. Synů zanechal po sobě
pět: Spytihněva, který ho na trůnu následoval, Vratislava,
jemuž Olomouc, Kunráta, jemuž Znojmo, a Otu, jemuž
Brno k výživě odkázal; nejmladšího pak Jaromíra usta-
novil k stavu duchovnímu, aby někdy v Praze bisku-
pem byl.