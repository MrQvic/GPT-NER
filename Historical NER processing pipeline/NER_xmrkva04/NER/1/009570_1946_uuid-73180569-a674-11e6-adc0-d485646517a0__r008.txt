O námětech, které rozvinul primář dr. Vencovský, jsem
mluvil s ním, s ředitelem dr. Knappem i s některými ústav-
ními lékaři v Praze a zdá se, že lékaři všude cítí potřebu
v tomto smyslu řešiti péči o duševně choré i naléhavé úkoly
chorobinectví. Ukazuje se nutnost speciálního ošetřování
duševně chorých v nemocnicích a v ústavech vhodnost od-
dělení otevřených a chorobineckých. Místy se už via facti
tento vývoj děje. Je třeba co nejdříve tyto pokroky v psy-
chiatrickém léčení i v chorobinecké péči centrálně zorgani-
sovati. — (Autoreferát.)