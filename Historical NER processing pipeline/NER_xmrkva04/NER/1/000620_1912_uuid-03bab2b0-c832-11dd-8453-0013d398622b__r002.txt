Počátkem roku 1700 Jan Vítek, fojt jilešovský,
odebral se na věčnost. Když ležel na smrtelné posteli,
jsa ještě při dobrém rozumu, pozval k sobě sousedy
Jakuba Mlýnka a Jana Kubisa, před nimiž pořádek učinil.
Tázali se ho, komu to fojtství zůstaviti míní. Odpověděl:
„Komu jinému než Františovi, synu mému, však tak,
aby sobě a vdané sestře Marině s toho fojtství, které
jemu ve 300 tolarů slezských pouští, po 10 tolarech srazil
a zbytek 280 tolarů ostatním dítkám rovným dílem splatil;
náčiní kovářské že zůstati má tomu synu, který by se
řemeslu kovářskému vyučil.“
Co se po smrti starého fojta dálo, jest poučlivou
ukázkou trampot, kteréž poddaným bylo snášeti, aby se
obhájili proti libovůli a vydíravosti vrchnostenské. Kromě
Františe a Mariny, pošlých z prvního manželství, zůstavil
Jan Vítek po sobě druhou manželku s několika drobnými
dítkami. Jilešovská vrchnost, Johana Rotterovna
z Kostětína, abatyše kláštera sv. Kláry v Opavě, na-
řídila, aby vdova Vítková do roku na fojtství hospoda-
řila; ustanoveni jsou též dva poručníci, kteří by k ho-
spodářství dohlíželi. Františ byl již hodně dospělý, schá-
zelo mu málo na plná léta, tak že sám polní práce konal