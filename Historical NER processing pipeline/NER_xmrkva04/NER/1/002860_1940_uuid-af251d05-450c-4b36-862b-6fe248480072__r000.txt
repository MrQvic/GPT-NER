si uvědomují všichni, je, že ve výbojích velkých individualit
nelze jíti dále. Že nelze pokračovati v tvarových či barevných
deformacích kubistického ba i expresionistického rázu, že
nelze jíti dále v primitivismech, exotismech či zpřízněných
způsobech tvorby, neboť pak by již nešlo o umění výtvarné,
nýbrž o modní exhibicionismus. To nechť má na mysli každý,
kdo namítne, že dnešní mladí malují celkem dosti podobně a že
mezi nimi není originalit. To proto, že syntheticky chtějí
zhodnotiti výsledky, jichž bylo jednotlivě ve vrstvě předchozí
dosaženo. A proto slyšeti v jejich tvorbě několikerou notu.
Ostatně, což tu není nejprůkaznějším a nejvýmluvnějším
faktem to, že naše sochařství si dnes stojí celkem nejpevněji?
Že už došlo po svém k projevu, stylově dosti jednotnému,
značné úrovně, jejž můžeme v positivním smyslu nazvati do-
bovým?
Tolik však je jisto, že přeskupením hodnot, jak už o něm
byla řeč, změnila se situace pražského výstavnictví, situace
spolků, že se přesunulo těžiště. A podle nových poměrů nechť
je tato spolková výstava posuzována.