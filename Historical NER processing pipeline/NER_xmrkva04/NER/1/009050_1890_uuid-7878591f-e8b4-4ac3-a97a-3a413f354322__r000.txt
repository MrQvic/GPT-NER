budou k nim choditi do domu, jeden jest slovutný
hudebník a živí se jen vyučováním hudbě, druhý
jest již velký študent a bude s nimi opakovati
předměty ze školy.
V bytu každá věc má vykázané místo a již
na něm je, mladí páni mají to hezky ve svém
pokoji, je přední, má víc světla než zadní a je
také větší než tento jen po sprostu zařízený a pro
kuchařku a Jana ustanovený.
Celý dům patří panu Kostkovi, bohatému
řezníku, který tu však nebydlí, maje ještě jeden
dům, v němž provozuje řemeslo a chová a krmí
vždy mnoho dobytka rozličného druhu. Nazývá se
„Kostkův dům“ a říká se mu „u Kostků“ a pan
vrchní najal si v něm byt pro syny v prvním
poschodí.
Hospodyně a spolu kuchařka malých Nákypů
v městě je vdova, jmenuje se Anna Moučková,
měla jednou kočího v zámku za muže, posluho-
vala v kuchyni a vaření se přiučila. Pánbůh jí dal
dvě děti, syna a dceru, dobře je vychovávala, však
umřely jí než dorostly, dcera před mužem, syn
po něm, a ona nyní ve světě stojí sama. Je hodná
a nábožná osoba, již přistárlá, a můžeme býti
přesvědčeni, že správně zastane svou nynější
službu, kterouž s upřímnou láskou k dětem pana
vrchního nastoupila, jimž věnovala se jednou také
za chůvu.