Aby zřizování spořitelen, které se osvědčily jako
zařízení všeobecně prospěšné, uvedeno bylo v náležitý
soulad s jejich účelem směřujícím k znenáhlému
zlepšení poměrů chudších tříd lidových, a aby spolu dle
možnosti podporovány byly důležité veřejné a soukromé
zájmy při ústavech těchto súčastněné a zabezpečeny
byly proti zneužití, ráčilo Jeho c. a k. Veličenstvo Nej-
vyšším rozhodnutím ze dne 2. září 1844 vytknouti
jako zákonná pravidla co do zřizování a úpravy správy
spořitelen a dozoru nad nimi následující všeobecné
zásady.
Určením spořitelen jest poskytnouti méně zá-
možným vrstvám lidovým příležitost k bezpečnému
uložení, zúročení a poznenáhlému rozmnožení malých
úspor a oživiti takto v nich ducha pracovitosti a spo-
řivosti.
K zřizování spořitelen povolány jsou po výtce
spolky lidumilných osob s tou podmínkou, že uloží
dostatečný záručný fond k úhradě výloh správních