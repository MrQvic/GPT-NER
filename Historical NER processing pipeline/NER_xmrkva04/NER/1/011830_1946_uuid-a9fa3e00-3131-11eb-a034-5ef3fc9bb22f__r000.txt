pochyb. Avšak předpokladem k tomu bylo, aby-
chom sami nekapitulovali, abychom sami se
bránili. Je přece přirozené: Jak ti má někdo po-
máhat, když sám v rozhodující chvíli kapitulu-
ješ, když se sám nebráníš?
Máme právo protestovat proti zvůli a násilí
útočníka.
Máme právo klnout zradě kapitalistických
vlád, které se nazývaly našimi ... »spojenci« a
»přáteli«.
Máme právo a povinnost volat na soud lidu
a dějin národa ony živly a síly, které tuto ha-
nebnou kapitulaci po dlouhou dobu záměrně při-
pravovali, které se spikly s nepřítelem proti
vlastnímu lidu, národu a republice.
Lid, národ a republika doplácí na tuto kapi-
tulaci strašně.
Jestli někdo myslí, že trpným přihlížením
k tomu, co se děje, nakloní útočníka k milosti,
pak klame sebe i druhé. Tento útočník nezná
prostě slitování. Jen vědomí, že — byť i v po-
slední chvíli narazí na branný odpor, může
brzdit jeho dobyvačné choutky.
V Berlíně je nutno říci: »Pánové, jestli i po
tom všem, co jsme vám bez boje dali, budete nás
nutit, abychom se vzdali toho posledního. t. j.
zbytku naší republiky, pak budeme bojovat. Za
těžších podmínek než před tím, avšak bojovat
budeme. A přes to všechno: máme zač bojovat a
máme čím bojovat.«