„Přísahej!“ dorážel Procházka u větším rozčilení.
„Přísahám!“ vyrazila ze sebe dívka a sklesla
k zemi. Byla úzkostí a bolestí skoro v mdlobách.
Procházka ji pozdvihnul a položil ji na lože,
klekl k ní a líbal ji na čelo a ve tvář se zimnič-
ním zápalem. Pak se obrátil, smeknul čapku, po-
vznesl očí svých k nebesům a šeptaje pravil třesou-
cím se hlasem.
„Bože, pane můj, buď vůle tvá!“
Hynkovi vyhrkly z očí slzy. Přislíbiv, že je-
ště přijde, než odebéře se do Českého Brodu, opu-
stil chudý příbyteček Procházkův. Na zítřek šel k hra-
běti Arnoštovi. Starý hrabě musil se všemožně pře-
máhati, aby vyslechl bez zjevného velikého pohnutí
srdcejemné vypravování Hynkovo.
„O dívku nemusí míti starosti,“ přemýšel hrabě;
„stane-li se jemu nějaké neštěstí, zachovám alespoň
jeho dítě. On se více nesmíří!“
Jiné práce odvrátily brzy trudné jeho myšlénky
jinam.