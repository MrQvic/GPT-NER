Poněvadž Boha nelze beztrestně vyloučit z dě-
jin a poněvadž křesťanství je nejstarší a nejtvoři-
vější silou evropské kultury, žádáme pro kato-
lickou církev, která je strážcem duchovní kultury
národa po více než 1000 let, plnou svobodu,
zvláště na poli výchovném. Stejná svoboda ať
platí pro církve ostatní, i pro tvořivé kulturní
složky jiné, které positivně přispívají k duchov-
nímu růstu národa. Státní monopol kulturní po-
kládáme za nebezpečí pro duchovní růst národa.
Odmítajíce státní monopol školský, žádáme,
aby školství bylo svobodné a výchova také ve
školách státních dála se na základě křesťanského
názoru světového, k němuž se většina národa
hlásí.