Srpen.
Lesnictví. V lesích konají se práce jen nejnutnější, protože dělníci zaměstnáni jsou po-
nejvíce při pracích polních.
Vyznačování v podsevních tmavých a světlých sečích i průběrů. Odklízení plevele a
křovin z mládí. Vývin kůrovců v lapákách se pozoruje, aby včasné loupání kůry a pálení
předsevzato bylo. V době ranní chytají a sbírají se motýli mnišky.
Myslivost. Prvním srpnem začíná honba v Čechách na veškerou zvěř, na Moravě počí-
nají se koroptve střílet, od 15. srpna zajíci, do 1. září. Laně, dančí a srnčí kozy šetří se na
Moravě po celý rok. Do polovice srpna přiskakují srnci na vábení, proto jest třeba dávati
pozor na pytláky.
Chceme-li míti vydatné podzimní hony zaječí, šetříme tento měsíc zajíce.
Pokračuje se v lovu kachen, zvláště pelichajících v rákosí. Po celý měsíc střílíme slu-
ky otavní. Poblíže polí luštěninami osetých čekáme na divoké holuby, kteří v hejnách po
letují.
Počíná zpáteční tah ptactva tažného, jejž zahajují kukačky.
Zajíci ještě v tomto měsíci honcují.
Počínáme cvičit psy ve slidění po stopě a po barvě.