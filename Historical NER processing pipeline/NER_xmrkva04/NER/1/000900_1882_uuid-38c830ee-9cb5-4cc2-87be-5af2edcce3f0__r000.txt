Za chvíli byli jsme opět sami v salóně
rokujíce, co by se dále mělo učinit nebo
zamezit. Otrávení Adelaidy bylo nám všem
velikou záhadou. Proč se vůbec otrávila?
Proč zde? A proč dříve, než se dle poslední
své tužby se Zenaidou rozžehnala? Anebo
byla snad otrávena? Ty a podobné otázky
vnucovaly se všem, ale zůstávaly bez odpo-
vědi, až se posléz kolem otevřených dveří
salónu kmitla hraběnčina komorná. Sologub
rozběhl se ke dveřím a zvolal:
„Uljašo, prosím, na slovíčko!“
Uljaša vstoupila na celém těle se třesouc
a vytřeštila na nás zraky.
„Uljašo,“ promluvil opět Sologub; „ne-
víte, jak se to stalo? Nebyla slečna dříve
u vás?“
„Jakže,“ divila se ustrašená děva, „pan-
stvo neráčí to ještě vědět?“
„Nic, nic nevíme,“ volali jsme všichni;
„vypravujte rychle, mluvte!“
Obstoupili jsme Uljašu, která dosud těžce
vydychujíc trhanou řečí takto se jala vy-
pravovat:
„Co se mezi hrabětem a hraběnkou událo,
ráčíte snad lépe vědět, než já. Já nevím
nic, než že byla po rozmluvě s ním neoby-
čejně rozčilená, nepokojná a smutná. Na