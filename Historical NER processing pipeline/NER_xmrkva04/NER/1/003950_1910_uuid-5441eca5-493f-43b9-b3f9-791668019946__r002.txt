Sabina ohlásil dva nové romány, „Blouznění“ a „Synové
světla“. Je to Byronista „rozviklaný, ale bohatě nadaný“. Od
Janka Hovory (Nerudy) vyjde v brzce svazeček básní. „Nevím,
co očekávati máme od něj; kéž aspoň něco dobrého!“ Pražské no-
viny ohlásily, že na způsob „Czasu“ vydávati hodlají za přílohu
měsíčník, věnovaný vyššímu účelu, vědeckému a jmenovitě krásno-
vědeckému. „Toto má pro mne největší zajímavost a pro litera-
turu jistě nebude bez účinku, stane-li se totiž podniknutí to vše-
obecným a ne separátním. Toho dle zkušenosti mé je se co obá-
vati. Myslím tím jednoduše to, že snad jen někteří spisovatelé,
již známi a uznáni, se zas spojí (jako v Obzoru) k spisování článků
do téhož časopisu. U nás je to móda škodlivá, poněvadž vzbuzuje
odpor proti starším a zasloužilým v jistém ohledu spisovatelům;
a nám přeci potřeba vážiti si jich i sledovati je. Nám chybí mnoho,
co oni měli. Kdybych nové naší generaci heslo vyříci měl, neváhal