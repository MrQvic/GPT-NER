„Pah! Dingovi by to byl zákusek!“
„Aťsi!“ zašeptal ještě Jack v polospánku. „Tito
guaras jsou však přece vlci, poněvadž se tak jmenují!“
A Jack usnul klidně v náručí Nany, o strom pode-
přené. Mrs. Weldonová vtiskla na jasné čílko drahého
dítěte políbení a za okamžik zavřely se i jí oči k nočnímu
spánku.
Za několik minut přivedl Herkules k ležení strýce
Benedikta, jenž se již zase dal svou honbou po Pyrophorách
příliš daleko unésti. Poletovaly tu totiž „Cocuyos“ čili
světlušky, jež elegantní dámy nosívají ve vlasech jako
skvělé, živé drahokamy. Tito hmyzové, kteří vydávají
velmi intensivní modravé světlo ze dvou, na prvním štítku
se nalézajících žlázek, jsou v jižní Americe nadmíru četni.
Strýc Benedikt doufal, že jich nachytá notnou zásobu, ale
Herkules nedopřál mu k tomu přese všecky jeho protesty
času, nybrž přivedl ho zpět k ležení.
Obdržel-li Herkules nějaký rozkaz, vyplnil ho s vojen-
skou přesností, kterážto okolnosť zachránila zajisté tento-
kráte velké množství světlušek před zavřením do krabice
entomologovy.
Za málo okamžiků odpočívali všichni, vyjma hlídají-
cího obra, ve sladkém spánku.