cích. Mimo to lze nejvýznamnějších míst výletních bez velkých výdejů dojeti povozem.
Tak možno dát se dovézti k líbeznému jezeru Baderskému i k velkolepějšímu jezeru
Eibskému, v němž obrážejí se příkré srázy Zugšpice. Kdo má rád horskou samotu,
najde ji v údolí Pekelném (Höllenthal) i v údolí Reinském bez velké námahy. Při
vstupech do obou těchto údolí jsou soutěsky — soutěska Pekelného údolí a soutěska
Partnašská, v nichž romantické mysli mohou si zpřítomňovati všecky hrůzy velehor,
bez obavy, že utrpí nějakou tělesnou pohromu.