I. Karlovy Vary.
Doly a podniky karlovarského, falknovského a loketského báň-
ského revíru předložily podrobně vypracovaný přehled tabelární,
z něhož patrno, že mzdu vyplácí v pátek 3 podniky, v sobotu 10 pod-
niků, ve čtvrtek až sobotu 1 podnik, měsíčně 1 podnik.
Výhoda mimosobotní výplaty spatřuje se u některých podniku
v okolnosti, že jest namnoze nutno (z dopravních důvodů) vybírati
peníze pro mzdy určené z banky už v pátek, tak že musí podniky
přechovávati velké částky přes noc až do soboty; že při menším
odbytu odpadá provoz v sobotu a že by pak dělníci museli si do-
cházeti pro výplatu v sobotu zvláště, že jest usnadněn nákup atd.
Nevýhoda mimosobotní výplaty a výhodnost sobotní spočívá
v tom, že následujícího dne nezameškávají horníci práci, že se vy-
plácí mimo pracovní dobu, že byl celý týden k disposici pro sestavení
a přezkoušení mzdových výkazů a pro přípravu peněz, zvláště
drobných.
Revírní rada dělnická vyslovuje se v tomto revíru na
rozdíl od revírů ostatních pro sobotu projevujíc názor, že pro po-
vahově slabší jednotlivce jest den výplaty lhostejný.