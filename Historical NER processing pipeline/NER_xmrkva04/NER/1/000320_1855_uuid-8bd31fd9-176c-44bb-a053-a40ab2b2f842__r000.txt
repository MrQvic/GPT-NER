Šli jsme zvolna, a před námi šel pan
Stanislav. Brzy na to přiblížila se k němu
jakási mladá dáma, krásná a vkusně oblečená,
po boku mladého a slušného mužského. Když
byl blíže, opustila rámě svého soudruha, běžela
k panu Stanislavovi a začala mu líbat ruku.
Pan Stanislav ji políbil v čelo a všickni tři
šli pospolu.
„Kdo je ta paní?“ tázal jsem se.
„Neuhodneš?“ řekl usmívaje se můj sou-
druh.
„Nikoli,“ odpověděl jsem.
„Máš málo důvtipnosti, třeba že píšeš
dramata. To je dcera Marinčina,“ dodal,
„kterou si po smrti majorově vzal pan Sta-
nislav, a které dal nejpečlivější vychování,
znamenité jmeno a provdal za muže.“
„Ubohý pan Stanislav,“ řekl jsem. „Pojďme
čerstvěji, rád bych ho viděl ve tváři.“ Po-
spíšili jsme, až jsme ho dohonili. Podíval se
na nás a odvrátil se; ale v duchu mém zů-
staly šlechetné rysy člověka, jehožto život plný
hlubokých a bolestných pohnutí mnohem větší
ceny má do sebe, nežli prostopášné dny těch,
kterým se všecko povedlo, a kteří každodenně
mluví: Jak jsme my šťastní, a přece jak
hloupí.