státě postavení jich důstojné. Jednoduchý počet tu stačí,
by vidělo se, na čí straně bude převaha, zda u nás, či
u Němců. Tato dvě fakta, nehledíc ani k hrdosti histo-
rické šlechty proti ústavověrným kobylkářům, jsou zajisté
dosti závažná, aby lid český nelekal se strašáků, že bez
šlechty nic nejsme.
Je to právě velkým hříchem staročeských politiků,
že stále líčili nám šlechtu jako faktora, který jediný za-
jišťuje nám politické úspěchy, kdežto zatím šlechta na
podnoží lidu českého svého významu se dopracovala.
Ostatně dnes na sklonku devatenáctého století jest
to zrovna anachronismem počítati se šlechtou jako s ně-
čím nezměnitelným. Což jest to možné, aby výsada šlechty
při volbách věčně trvala?
Ne my potřebujeme šlechtu, ale ona nás. Starejme
se o to, by hlasy o všeobecné právo volební a zrušení
všech volebních privilegií staly se hlasem celého národa
a pak otázka dalšího poměru šlechty k lidu českému
stane se úplně bezpředmětnou, pak teprvé nastane doba.
kdy šlechta vidouc v tom svůj prospěch, bude se uchá-
zeti o přízeň lidu českého a naučí se s ním cítiti a pro
jeho idealy se rozehřáti.