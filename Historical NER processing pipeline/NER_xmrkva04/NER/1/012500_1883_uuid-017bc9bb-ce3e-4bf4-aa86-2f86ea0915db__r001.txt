— „Nu, ten se aspoň na poště nerozbije,“ smál se
Valenta.
„To bych si také přál. Co stojí?“
— „Zlatý padesát krejcarů, pánové!“ odpověděl židák.
Komárek vysázel žádanou sumu bez smlouvání, až se
tomu žid sám divil.
„Myslil jsem, že to bude dražší,“ pravil Komárek
potichu Valentovi. Tento pokrčil rameny.
Sebrali kufřík a šli. Davy mezitím poněkud zřídly a
oba mladí mužové kráčeli nyní volně pryč, daleko, až ně-
kam do tichých uliček hořeního Nového města k nemocnici.
Tam nalézal se jejich skrovný byt.
Téže noci slyšeli obyvatelé onoho domu, kdež bydleli,
pozdě do noci trvající bouchání, mlácení a světlo hořelo v po-
kojíku jejich dlouho přes půlnoc.
Druhého dne odnášel veřejný posluha těžký kovaný
kufřík na hlavní poštu a tam jej odevzdal. Úředník, divě
se neobyčejné formě a důkladnosti kufříku, podíval se do
podacího lístku na obsah. Stálo tam: „Umělecké předměty
různého druhu“.