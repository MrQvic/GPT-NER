hrozného toho soudu. V mladíku bouřila krev; ji-
skra, již Olšovský vrhnul v prsa jeho, rozňala v něm
plamen šlechetného hněvu, a když Jaromír dokládal,
že to úlohou našeho věku, aby pozůstalé staré větve
toho národa, jenž před dvěma sty lety za vlast svou
se vykrvácel, opět oživly a dědictví práchnivících
dědův z prachu vynesly, tu mladíkovi otvíraly se
nové dráhy budoucího působení, a šlechetné před-
sevzetí zakotvilo se v mladistvých jeho prsou, žíti
toliko pro vlast, v neštěstí a pohromě dusud úpící.
Byloť to ponejprvé, že Olšovský takto s Alfre-
dem mluvil. Neopominuv pak připomenouti mladí-
koví, aby své svaté předsevzetí uchoval v hlubinách
svého srdce, aby utajením posvětil svoji pevnou vůli.
Výsledek dnešního vyučování byloť tím vroucnější
přilnutí mladého hraběte k svému příteli Ol-
šovskému.