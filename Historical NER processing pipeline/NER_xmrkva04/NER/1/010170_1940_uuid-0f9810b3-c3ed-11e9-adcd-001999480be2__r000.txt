Každý opravdový včelař chce míti od svých včelstev
za práci jim věnovanou odměnu, nejraději v podobě
medu neb vosku případně nových rojů. Včele je dán
do vínku od přírody úkol daleko důležitější než při-
nésti několik kg medu pro zachování svého rodu.
Je to opylování květů.
Snad by toto poslání včel stačilo idealistovi, ne však
praktickému včelaři, který se snaží, aby zábava a
radost, kterou mu včelky kromě žihadel přidávají,
nebyla ještě příliš často kalena značnými finančními
obětmi. Hlavní podmínkou, aby hospodárné
včelstvo přineslo med, jest dobrá dlouho-
trvající pastva v nejbližším okolí jejich pří-
bytku. Poté následuje vhodný k tomu čas. Ten však
řídí vis major. Zde se nedá nic dělat. Za pastvou si
však můžeme zajeti. Loňského roku zlákán včelaři
na Podhají, přenesl jsem večer 3. července svoje nej-
lepší včelstvo Vlasta BC, usazené v Budečáku, pod
les, vzdálený 1 km. Poněvadž byly klidné, otevřel
jsem jim česno.
Na novém působišti přál jsem jim i sobě všechno
nejlepší. Včely měly zde ideální místo. Chráněny od
všeho zlého dobrým hospodářem, měly krásný rozlet
na rozkvetlou paseku ostružin a vrbovky. Po straně