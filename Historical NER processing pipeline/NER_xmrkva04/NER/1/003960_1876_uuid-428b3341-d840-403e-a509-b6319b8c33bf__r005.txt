Pěstounka vedla mne k připomenutému chrámu. Po-
pošedše několik kroků níže po svahu, octli jsme se před
chrámem, zpředu kamenným zábradlím ohraničeným. Na
zábradlí stálo množství rozličných soch andělů a podob-
ných, vesměs z pískovce tesaných. Se strany, odkud
jsme přicházeli, vedlo několik kamenných, vyšlapaných
schůdků ku vchodu chrámovému, jenž byl otevřen. Vrata
byla úzká a vysoká a myslím, že železem pobitá. Také
průčelí chrámu ozdobeno bylo množstvím větších i men-
ších soch svatých buď ve výklencích nebo na rozličných
výstupcích; ale všady jevila se spustlost bezpříkladná.
Zdi byly rozpraskány, tu a tam obmítka opadalá a sochy
valně porouchány. Větší části soch sházely již ruce
nebo kusy noh a těl; jiné sochy měly obličeje buď zubem
času nebo svévolnou rukou k nepoznání zhyzděné a ne-
přeháním, řeknu-li, že vyjímaje snad dvě nebo tři sochy
ve výklencích, nebyla ani jediná bez pohromy.