Pedagogická fakulta byla slavnostně otevřena v Domě
umělců (Rudolfinu) v Praze 15. listopadu 1946 J. M. rektorem
university Karlovy, profesorem Dr B. Bydžovským, za přítom-
nosti presidenta republiky Dr Ed. Beneše, členů vlády, předsedy
kulturního výboru ÚNS poslance Dr Františka Uhlíře, akade-
mického senátu university Karlovy, akademických hodnostářů
všech vysokých škol a zástupců všech složek našeho kulturního
a hospodářského života.