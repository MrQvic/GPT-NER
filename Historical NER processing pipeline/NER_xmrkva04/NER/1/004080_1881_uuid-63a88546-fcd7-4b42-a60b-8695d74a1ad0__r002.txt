až do smrti své spravovati měl dosavádní kní-
žetství své.
Vidíme, že se času onoho králi Janovi dosti
dobře dařily zámysly na rozšíření panství českého.
Ve Slezsku položeny byly základy mocné. Avšak
i v jiných stranách štěstí tehdáž přálo podobným
zámyslům Janovým. Svak jeho totiž a někdys
soupeř o korunu českou, kníže Jindřich korutan-
ský, jenž zároveň panoval v značné části Tyrol
nynějších, měl dceř, Marketu Hubatou (Maul-
tasche), kteráž po smrti jeho děditi měla země ře-
čené, neboť druhá dcera jeho Adelhajd neduživá
byla na těle i na duchu.
Okolnosti tyto král Jan již dosti dlouho měl
na zřeteli, až konečně nyní podařilo se mu, že
sňatkem manželským rodu svému proklestil cestu
k dědictví řečenému. Dosáhl totiž, že druhorozený
syn jeho Jan Jindřich měl se státi manželem
Marketiným, jakož také tehdáž ihned hoch ten
pětiletý z Čech odvezen byl do Tyrol, aby tam
vychován byl při dvoře tchána i nevěsty své.