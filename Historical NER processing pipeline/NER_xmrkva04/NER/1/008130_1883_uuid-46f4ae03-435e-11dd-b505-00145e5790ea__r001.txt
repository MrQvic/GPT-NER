hodiny jíž úplně ustrojena. Pak přišla gouvernantka s ma-
ličkým princem a princeznou přát dobrého »jitra«, načež
paní kněžna pomazlivší se s dětmi, vydala se na pro-
cházku. Vhodněji by se mělo říci na »pronůšku«, neboť
madame málo chodívá pěšky, užívajíc nejraději ozdobných
nosítek ke krátkým svým výletům po zámeckém parku.
Nejvíce tedy procházky té užijí oba lokajové, na jejichž
bedrách spočívá vznešené, ač nikterak lehké břímě Její
Osvícenosti. Vážně, ba hrdě přijímá ponížené poklony
tam zámeckého medika a kapelníka, tu starého vrchního
s mladou plavovlasou paní; každým palcem jest aristo-
kratkou. A podobá se, že veliká čásť její hrdosti přešla
na mladého, statného dvormistra, jenž sebevědomě, po
kavalírsku si vykračuje po pravici své půvabné velitelky.
Jen bych rád věděl, proč se ten kamenný Silén vzadu
tak potutelně šklebí a na koho vlastně upírá svůj zlo-
myslný pohled, zdali na mladistvou paní starého vrch-
ního, či snad docela na samu — madame?