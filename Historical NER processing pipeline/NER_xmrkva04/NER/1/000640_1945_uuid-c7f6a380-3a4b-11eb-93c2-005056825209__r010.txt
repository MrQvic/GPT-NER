4. Žádejte ihned o povolení nové zálohy, po-
kud byste odvodem starých platidel na šekový
účet nadřízeného úřadu, ze kterého jsou Vám
poukazovány dotace (zálohy), zůstali bez fi-
nančních prostředků.
5. V době od 16. listopadu do 30. listopadu
1945 přihlašte na tiskopise vydaném minister-
stvem financí:
a) vkladní knížky, vydané poštovní spořitelnou
nebo peněžním ústavem nebo podnikem na
území republiky Československé, a to ať jsou
Vaším vlastnictvím či jen ve Vaší přechodné
úschově;
b) běžné účty u peněžních ústavů a podniků;
c) vlastní šekové účty u poštovní spořitelny.
6. Složte do 15. listopadu 1945 cenné papíry
nebo jiné veřejné dílčí dluhopisy do úschovy buď
u poštovní spořitelny nebo u některého peněžní-
ho ústavu nebo podniku.
7. Proveďte do 15. prosince 1945 přihlášku
cenných papírů uložených u úschovny za její sou-
činnosti.
Poznámka: K výročnímu vyúčtování, které
jsou školy, ústavy atd. povinny předkládati
nadřízenému úřadu, připojí se také závěrka
pokladního deníku (knihy) ke dni 31. října 1945
na tiskopise vydaném pod č. 500-16 u Státního
nakladatelství v Praze II, Ostrovní ul.