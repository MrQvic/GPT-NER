Kdo by chtěl vylíčiti tvářnost květeny za kterékoliv doby
předvěké barvami pravdivými, musel by býti zajisté umělcem
dokonalým, jehožto mistrný štětec byl by s to, vykouzliti před
očima našima obraz šedé dávnověkosti. Musíme se však při-
znati, že se to až posud nikomu nepodařilo zúplna, a že četné
pokusy v oboru tom svědčí pouze o více nebo méně zdárné
snaze jednotlivců.
I mně dostalo se podobného úkolu a pokusil jsem se dle
sil o jeho rozluštění. Avšak zda-li jsem toho dovedl k uspo-
kojení i svému i čtenářovu — o tom nelze mi rozhodovati.
Bylť jsem jako malíř, jenž maje krajinku malovati, některých
potřebných barev nemůže dostati; anebo jako stavitel, jenž