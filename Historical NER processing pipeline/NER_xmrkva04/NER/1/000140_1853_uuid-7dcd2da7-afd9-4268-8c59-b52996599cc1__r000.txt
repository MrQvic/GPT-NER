Matinko! . . . světlo hle posloupně umírá,
Kol krbu černého stín tančí veselíc;
A vítr v chaloupku se sotva prodírá .
Přetrhni modlitbu, ze snu se probudíc!
Co? chceš nás lekati, vždycky dřív chlácholíc?
Bože! jak studená's! otevři oči zas
O světu, o nebi, kam řídíme krok teď,
O hrobu, o krátkém životě mluvila's,
I také o smrti, zprav matinko nás,
Co je to přec ta smrt — ty nemáš odpověď?.
Jich dlouho lkavý hlas žaloval samotně;
I zora zjeví se, babička mrtva je.
Již vzduchem hrany zvon též zvonil hlučící;
A večer u knihy zří svaté ve dveřích
U pusté postele tam polotevřených
Dvě na kolenou se dětičky modlící.
Gust. Bol. K—ský.