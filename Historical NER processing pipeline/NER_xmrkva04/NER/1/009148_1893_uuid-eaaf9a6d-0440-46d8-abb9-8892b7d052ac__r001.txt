Barva rulových půd nebývá všude stejna. Jest odvislá především od nerostného složiva.
U půd, které povstaly z orthoklasové a muskovitové ruly a u kterých orthoklas jen nepatrně
kysličníku železnatého choval, bývají ruly šedé, slabě zažloutlé. Byl-li orthoklas červený, pak
jsou žlutší. Byla-li rula bohata biotitem nebo amfibolem, jsou půdy z ní povstalé hnědé. Pří-
tomnost většího množství křemene vedle malého množství muskovitu a bělavého orthoklasu
dodává půdě barvy šedé. Jmenované barvy půd bývají obyčejně zachovalé ve spodině, zřídka
v ornici prvotních půd. V ornici se barva často změní. Jsou to pozůstatky látek organických,
které mají vliv na změnu původní barvy ornice rulové. Těmito látkami ztrácí se více méně
žlutý nebo hnědý tón rulové půdy a mění se v šedou nebo ještě tmavší jako u půd více hno-
jených nebo na dně dolin naplavených, u kterýchžto posledních půd i spodina barvu tmavší mívá.