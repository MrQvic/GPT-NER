osvěty vykonali. Bilance tato však nás nejen blaží, ale i zavazuje,
abychom i v budoucnosti byli si vědomi svých povinností, jež nám
naše vzdělání a naše úloha v organismu národa ukládají. Chceme
svůj program dále prohloubiti, rozšířiti a prováděti v mezích svých
možností. Nechť nám nechybí dobrá vůle, zanícení pro ideály a od-
povědnost vůči národu. Masaryk a Beneš — toť náš program!
Přeji Kroužku studentů v Bechyni, aby i nadále pokračoval — v tak
krásné shodě mezi členy, jako dosud mezi nimi byla a která jej tak
příznivě od mnoha studentských spolků odlišovala — v plnění svých
kulturních a sociálních povinností. Jen tak — sebevýchovou a lido-
výchovou — přiblížíme se Masarykovu ideálu dokonalé demokracie —
neboť ona jest podle Masaryka jen důsledně provedenou výchovou.
Výchova k demokracii jest pak i výchovou k obraně proti násilí. Pře-
svědčený a uvědomělý demokrat ví a bude vědět, co má bránit a
proč má svou demokratickou vlast bránit.
Bude-li každý z nás z křemene, jest celý národ z kvádru!
Do dalšího dvacetiletí přeji Kroužku studentů bechyňských mnoho
zdaru.