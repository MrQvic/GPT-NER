Citters měl patrně své zprávy od jednoho z lordů, kteří byli pří-
tomni. Poněvadž věc jest důležitá, uvedu dvě krátká místa z jeho de-
peší. Král pravil: „Jest prý mu téměř nemožné odpustiti lidem, kteří
se dle jeho mínění tak velice provinili; zvláště hněvivý byl na lorda
Churchilla, kterého byl povýšil a kterého prý přece musí pokládati za
jedinou příčinu tohoto celého odpadnutí jejich Královských Výsostí
(prince Oranžského a jeho manželky).“ Jeden z lordů, jak se podobá,
Halifax neb Nottingham, doléhal velice na bezpečnost lordů, kteří se
spolčili s princem Oranžským. „Tak slyším,“ praví Citters, „že prý
král mezi jiným řekl: „Mluví se všecko za bezpečnost jiných, a nic
za bezpečnost mou.“ Načež prý jeden z peerů pevně, ač s velikou
úctou odpověděl, že, jest-li prý zbraň králova s to jest, aby jej udr-
žela, ať prý si v ní hledá bezpečnosti; jest-li však ne, a může-li prý
se nesnáze ještě přemoci, musí prý se to státi největší povolností, a
čím větší prý tato jest a čím větší jeho ochotnost, aby upokojil ná-
rod, tím větší prý bude i bezpečnost jeho.
List biskupa Seetsaphského princi Oranžskému, 17. pros. 1688.