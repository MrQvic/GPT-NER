Jakž teprv, když si stará beře mladého! Ani když
to „bůh sám usoudí“, nestojí to za nic. Vzít si starou
je zrovna tolik co smrt. „Naši chtějí, abych umřel, a
já ještě nestonal: dávají mně starou babu, já bych
babu čertu dal. — Stará baba jako žába v zimě v letě
studená: mladá holka jak peřina v zimě v letě zahřívá.
— Staré babě dáme hrábě, aby jimi hrabala: mladé
holce dáme chlapce, aby ho milovala.“ Lichocení se
babí sahá na mladíka „jako smrt“, je mu as tak pří-
jemné jako ty pavučiny pozdního babího léta, šedivé,
lichotivě člověka oplítající, ale protivné. Christian Weise
(17. věk) přirovnává stařenu k uschlému listu růžovému:
hledá-li on vůně „silné a krásné“ — „find' ich nur ein
duerres blatt, welches schlechte reizung hat.“
Již mudrosloví dávných praotců našich učilo: „Takť
se to dobře nerýmuje, když mládenec babě frejuje.“ Ne-