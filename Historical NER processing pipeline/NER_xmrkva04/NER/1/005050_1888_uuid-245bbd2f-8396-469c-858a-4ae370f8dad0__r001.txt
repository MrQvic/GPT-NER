Hned s časným jitrem následujícího dne opou-
štěl rytíř Kaplíř bratra Ivana, s nímž se srdečně
rozloučil, a dav si od něho naznačiti směr cesty
k obci Lipině, která byla domovem mladého py-
tláka Prokopa Klimeše, ubíral se lesem ku pěšině,
po níž byl včera večer viděl Lidku do údolí spě-
chati.
Hluboké ticho panovalo v lese a Kaplíř mohl
se volně oddati myšlenkám svým, které se ovšem
obíraly jediné tím, co byl včera v poustevně pod
zříceninami hradu Hodkova zažil.
Když byl se stráně do údolí sestoupil, dal se
dle poukázaní poustevníkova v levo, na kteréž
straně se údolí náhle k jihu zatáčelo a tam také
již konce svého došlo. Po pravé straně spadal zde
totiž hřbet horský v nevelké vzdálenosti do rovi-
naté krajiny, kdežto vrchy po straně levé obracely
se k východu, ale nejkrajnější z nich byl ostrým
bokem skalním tak daleko pošinut do údolí, že
tvořil s protější stranou jakousi soutěsku, která
nedovolovala planinu před ní k jihu se prostíra-
jící dříve přehlédnouti, dokud se z ní úplně ne-
vystoupilo.