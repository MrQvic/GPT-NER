Aby se člověk přiblížil těmto třem velikým
cílům, vyměřeným činnosti jeho ducha, má ještě
jednu důležitou schopnosť, stejně mocnou jako
neodvratnosť Osudu, schopnosť, jíž může v dobro
či zlo obrátiti celý svůj vývoj budoucí: totiž Vůli.
Oddaností, prací, modlitbou a lá-
skou pojí se Vůle naše ku Prozřetel-
nosti a stává se uplatnitelkou božských
úmyslů na zemi.
A naopak sobectví, lenosť, netečnosť a zášť
přimykají Vůli k Osudu, čímž uplatňují se síly
osudné a smrtonosné na zemi.
Každý člověk za svého pozemského života
má míti:
1. jisté postavení či práci, aby z výnosu jeho
vyživovati mohl své tělo a pečovati o svou rodinu;
2. zaměstnání vedlejší ku povznášení svého
ducha, k umožnění účasti na velikolepém díle
Lásky všehomírné tím, že prospívá schopnostmi
svými duševnímu pokroku lidí jiných.
Člověk, jenž má jedině výdělkové postavení
a všechny své radosti podřizuje toliko ukájení
chtíčů tělesných, není vlastně člověkem, nýbrž
pouhým strojem. On umrtvuje v sobě všechny
nesmrtelné tužby, jež měl, a připravuje si
budoucnosť plnou slz a bolů.
Není většího nebezpečí pro člověka nad bo-
hatství hmotné, neboť ono bývá v největším počtu
případů hlavní příčinou pozdějších utrpení.