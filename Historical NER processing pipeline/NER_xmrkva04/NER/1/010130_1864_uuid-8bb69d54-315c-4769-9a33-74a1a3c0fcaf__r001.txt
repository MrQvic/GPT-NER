„Ó Čechie, ty země nazdarů
a muziky a sladkých povídaček!
Já svléknu tobě českou čamaru
a na frankfurtský přistřihnu ti fráček.“
Tak volá pán při plném poháru,
zapudiv z mysle stopy dávných plaček,
a po trudu a po všeliké zlosti
teď tone v proudu velké blaženosti.
A opět dí: „Ač nejsem z Proseče,
kde plodná země slavné muže rodí,
kde lavičníky slouží za meče
a kde se čtvermo na kancelář chodí,
tož myslím přec, že marně nezávodí,
kdo kličky svoje chytře navleče
a dočeká, až přijde vhodná doba;
pak jedním rázem trefí brouky oba!