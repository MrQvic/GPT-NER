„Tím lépe, pane Jene; nyní ale rychle se hněte
pokud čas.“
Za půl hodiny později stál vozík zapřažený za
zahradou: starý Jakub byl vozkou, a Lasota s vnuč-
kou usedli a pustili se pobočnými oklikami k Ča-
stochově. Několik polských žoldnéřův doprovodili
je daleko za švédský tábor.
Möller rozkázav nastlati v jizbě slámy, rozhostil
se tu na nocleh, jist jsa, že rozkazy jeho vyplněny
budou, a proto netázal se více po hospodáři. Vře-
šovec a Sadovský položili se vedlé něho; ale nežli
se na lože odebrali, sňal Švéda se stěny šavle a zbroj
Lasotovu, prohlédl všecko, zkusil všeho a poručil
to vzíti; jediný krucifix zůstal na svém místě.
Vřešovec odložil na ráno vyplnění rozkazu
ohledně Lasoty; ale když se na úsvítě probudil a
vzpoměl si na daný rozkaz Möllerův, dověděl se
zároveň, že šlechtic s vnučkou včera ještě v
noci ujeli.
Generál zaslechnuv o tom, počal se na hraběte
hněvati a měl Komorovského ve velkém podezření,
že jim útěk polehčil; ale nikomu ničeho neřekl.
Toliko několik žoldnéřů poslal na stíhanou v různé
strany, slibuje jim hojnou odměnu, jestliže chytnou
uprchlíky, sám pak s vojem svým pomalu vytáhl
k Častochově.