Proto našim čtenářům velice zavděčil se pan J. Tvarůžek,
že nám pěkné obrazy zvonic a kaplic z jižní Moravy poslal, a my
zajisté nejlépe prospějeme věci, když v tomto a v druhém sešitě
obrázky zvonic z jižní Moravy umístíme po hromadě: bude to
zaroveň vhodná ukázka selského slohu stavitelského.
O zvonici v Rohách u Meziříčí nad Oslavou lze na první
pohled pověděti, že jest dosti starožitná, neboť má podobu věže.
o jakých jsme též již byli mluvili a jaké dvě jsme vyobrazili
(Alenkovskou a Brodeckou). I poněvadž Rohy jsou dědinou staro-