otázky, dále jak Němci v Praze a v říši jsou opatřeni ve školství
i v zemích a městech, kde jsou menšinou třeba mizivou.
Jest pak žádoucno, by vzhledem k vážnosti nebezpečí české sa-
mosprávné sbory i korporace vůbec i všichni uvědomělí čeští jed-
notlivci sledovali a podporovali všemožně obranné
akce naše proti násilí germanisačnímu, jakož, aby
zejména podporovali také finančně Spolek ku zřizování a vydržo-
vání českých škol »Komenský« ve Vídni (III., Strohgasse, 45.).
České stanovisko jest jasné: Proti bezohlednému a hrubému ná-
silí Němců dolnorakouských budeme protestovati a brániti se ze
všech sil. Spravedlivá naše obrana jest podepřena nejen přirozeným
právem každého národa, nýbrž i výslovným ustanovením i duchem
základních zákonů státu, ve kterém žijeme a v němž nemůžeme žá-
dati méně nežli jiní národové, neboť přiznali bychom si sami, že du-
síme oprávněný rozvoj národa. Hájíme toliko své právo podobně
jako Němci ve slovanských zemích tohoto soustátí. Neútočíme chtě-
jíce jen, aby bylo zachováno právo uznané zákonem také ve skuteč-
nosti. Naše snahy jsou čistě kulturní. Národ český nesmí opustiti
svojí větve dolnorakouské a také ji neopustí.