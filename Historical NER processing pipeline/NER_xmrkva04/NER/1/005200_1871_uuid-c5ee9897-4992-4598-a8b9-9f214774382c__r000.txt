Mužská hlava objevila se za zdí, pokrytá širo-
kým kloboukem plstěným, pod nímž jiskřilo se dvé
šedých očí. Oblíčej jen z části vyčníval, avšak
podle prořídlých bílých vlasů, podle četných vrásek
na vysmáhlé tváři lze bylo poznati, že objevil se
starý muž.
„Kdo jsi?“ tázal se stařec; „a sám?“
„Samojediný; jsem pocestný.“
„Mnoho tuláků v okolí! — Odkud přicházíš
a kam jedeš?“
„Z Chebu; jsem na cestě ku Praze.“
Hlava zmizela za zdí. Volodna byl již rozmrzen,
přece ale čekal, slyše opět tichý hovor ve dvoře.
„Nuže, otevřete mně, čili nic, jinak požádám
jinde za přístřeší!“ zvolal konečně netrpělivě.
„Otevru vám vrata! Tamto vzadu u vrby!“
zněla odpověď.
Volodna jel k naznačené vrbě, kdež skutečně
byla vrata vedoucí do polí. Vrata se otevřela; Vo-
lodna vjel do dvora.
S podivením ohlížel se nespatřiv tu žádného,
kromě starce, jehož šedivý vous až na prsa dosa-
hoval. Muže, s nímž patrně stařec se radil, ne-
bylo tu.
„Sestupte se sedla, dovedu koně do stájí.“
„Službu tu sám vykonám,“ odvětil Volodna
sešvihnuv se s koně.
Sotva ale dotknul se nohama země, již byl ze
zadu silnými rameny uchopen, k zemi svržen, a
hlava jeho huňatým šatem zakryta, tak že nelze
mu bylo volati o pomoc.