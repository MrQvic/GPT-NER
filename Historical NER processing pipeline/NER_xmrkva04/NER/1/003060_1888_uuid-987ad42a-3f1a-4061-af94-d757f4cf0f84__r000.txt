dravce čestínského, načež temně zahučel si do
vousů:
„Má to snad býti varovným znamením, že se
též veliký plán můj setká s týmže nezdarem, jako
tato výprava k osvobození nebožáka, jemuž jsem
neopatrným slovem svým záhubu přivodil? — Ne,
ne, tak zoufale nesmím na věc pohlížeti, Bůh sám
nemůže dopřáti vítězství zlosynům druhu takového,
jako jest baron čestínský; jednotlivec není ná-
rodem a prostředky naše k osvobození národa
jsou velkolepější, než síly nás dvou, kteří jsme
v první zkoušce tak zle obstáli!“
Ale nezbavil se trudného dojmu nad nezdarem
noční výpravy své a v hlubokém zadumání jel
mlčky dále temnou nocí — měla snad i ta býti
obrazem další budoucnosti jeho a velkého díla,
za kterým ve vlasti nešťastných předkův svých
nyní kráčel? —