Zábavní park. Na letním cvičišti za tělocvičnou
hostuje od 21. do 25. června ve vlastním stanu
varietní podnik, který pořádá denně ve 20.30 hod.
představení s bohatým pořadem. Na bývalém do-
bytčím tržišti v Betlémě je denně živo kolem
houpaček a střelnice, odkud nese se reproduko-
vaná hudba veselého rázu navečer celým měs-
tem a láká jak mladé tak starší obecenstvo.
Z Koberov. Míst. hoši sehráli již po několik tý-
dnů, vždy v neděli odpol., několik zápasů kopané
a to s Bítouchovem u Semil, s Vrátem, místní
Stará garda s mladými, a poslední neděli 18. VI.
s Loučkami. Místní footballisté nemají sice ještě
prozatím ustaven klub, přesto však některý zá-
pas je velmi živý i někteří hráči slibují, že by
mohli dobře hráti. Obecní hřiště v »Zahájčí« má
již kádr stálých návštěvníků, z nichž mnozí při-
cházejí footballu na chuť a stávají se z nich zu-
řiví »fandové«. — V pondělí 19. června časně
ráno zemřela náhle Alžběta Melichová, výměn-
kářka z Koberov ve věku 78 let a byla pohřbena
ve středu 21. června dop. na hřbitov v Loučkách.