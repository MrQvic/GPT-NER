Sněm se sešel v tvrdém Bělehradě,
přišli všichni vévody i kněží,
nepřišlo však šest vojvodů oněch,
neboť nespí také vojvodové,
oniť nespí ale dobře slyší,
jak jde hlasno v zemi jeho sláva,
jak je mocná v zemi jeho přízeň,
a bojí se na sněmu ho potkat.
Rokuje sněm v tvrdém Bélehradě,
jsou tu kněží, kmeti, vojvodové,
a jsou všichni přátely Jiřího:
jsou pak jedni za zásluhy dobré,
jest jich více za těžké mu zlato,
a jsou mnozí za naději skvělou.
K těm se mluvit jme na sněmu Jiří
„Dlouho, Srbi, krev jsme prolévali,
by turecké shodili jsme jařmo,
cizáckého zbavili se panství;
dnes však slyšte, hanba nade hanbu!
šest vojvodů, krev to z krve naší,
nad svojím se krajem zapomíná,
své si sami krve nevážejí,
cizého nám přivést vládce chtějí.
Zdali, Srbi, není v našem středu
muže, jenž by vládnul srbskou zemí,
co krev vlastní nade vlastní krví?“