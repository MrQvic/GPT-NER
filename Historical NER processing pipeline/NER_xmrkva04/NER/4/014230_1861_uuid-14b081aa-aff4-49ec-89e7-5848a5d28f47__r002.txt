Jarmilu promluvil k Živoslavě s dobrým rozmarem:
„V přístavě lubickém, tu hle na blízku pod Bo-
dričovcem, čeká na tebe i Jarmilu Daryč; pojď,
půjdem na Arkonu!“ a vzdálil se, dlouhými kroky
měře Bodričovec a spouštěje se břehem Travny ku
své lodičce, kde jej skutečně Daryč očekával. Ži-
voslava k smrti zbledlá ponáhlila se za oběma.
Rozmocký pustil Jarmilu předkem do lodě; ta se
posadila na lavičku, tváří k Bodričovci a k místu
tak památnému obrácena; mimovolně držela pravici
na srdci burácejícím v prsou již se tisnících. Travna
jí tak milo šuměla, jako žádná řeka na světě. Da-
ryč se šelmovsky usmíval, když ponáhlející se za
Rozmockým Živoslava dospěla ku přístavu malému;
tato však hněvným pohledem a duší rozhořekovanou
kárala neslýchanou zrádu tohoto domnělého přítele
svého a velikého ctitele bohů domácích. Travna
odnesla milou postavu z očí Jarbodových.