se již domluvila, jaké v srdci chová podezření.
Rajtová to tuší a zamkla by truhlu, kdyby měla
klíč, ale ten jim dávno již schází. Nastavila na ni
tedy rozličného nářadí, aby se víko nemohlo zdvi-
hnouti, a Kvapilová, když zase přišla do velké svět-
nice, vždy toho na truhle víc viděla, což podezření
její zajisté rozmnožilo.
Rajtová čeká, až Kvapilová odejde do vsi a vy-
půjčené nádobí bude roznášeti. Dcera jí pomůže,
muž odebere se do práce a ona pak vyndá z truhly
co v ní je, a jinam to uklidí, kde se to tak snadno
nenajde. Ženich Polda je u Horáků, toho by se
nejvíce bála, kdyby tu také byl, a nyní nejvíce se
bojí své podruhyně, matky Kvapilové, která pořád
je jí v patách.
Kvapilová musí se ozvati, muž i dcera ji nutili,
aby sami tomu ušli, ona konečně svolila a vskutku
se ozvala.
Potkaly se s Rajtovou v síni a Kvapilová praví:
„Musím odvésti, co jsem si vypůjčila, a poděkovati
se, a chtěla jsem také ňáké ty koláče s sebou vzíti,
kdyby tu byly, ale ony tu již nejsou; nevíte, Raj-
tová, kam přišly?“
Rajtová se zapýřila a odpověděla směle: „Jak
pak já to mám věděti?“
„Vždyť byly ve vaší světnici!“ řekla Kvapilová.
„Snad nemyslíte, že jsem je ukradla?“ obořila
se na ni Rajtová.