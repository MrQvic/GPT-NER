výtečnější se obracel, po jeho smrti učinila ještě
matka, co mohla, ale dcera zůstala hrbatou, je
a bude až do smrti mrzákem.
Ostatně je Rosa děvče čiperné, schopné, má
výtečné vlohy, lehce se učí, touží po vzdělání, bratr
je jí drahý jako ona jemu, a oběma nade všecko
je drahá matka.
Paní Prášková s vdovou Heřmánkovou se nikdy
neschází a děti jejich také nebývají pohromadě.
Prášková nechce, aby se navštěvovaly, Rosa se ne-
hodí do žádné společnosti a Karel je pro jejího
Bedřiška tuze sprostý, hloupý a nezpůsobný. Není
ani ošacen jako tento, nevyzná se v panských
mravech, má zvyky, jimiž její útlý Bedříšek by se
nakazil a pokazil.
Ano, Bedřich to je jiný chlapec, jiný panáček,
než Karel, který za ním vždy zůstane pozadu,
nikdy dostihnouti ho nemůže, ba ani na študie
nepůjde.
Karel na študie přece šel a Bedřicha brzy
nejen dohonil, nýbrž také předhonil. Napřed arciť
musil udělati zkoušku z třetí třídy německé a když
ji dobře udělal, byl přijat na gymnasium do třídy
první, tak nazvané parvy, a sešel se tam s Be-
dřichem.
Prášková tomu nechtěla věřiti, že Karel Heř-
mánek se stal takovým študentem, jako její Bedřich,
a posmívala se: „Co pak ten chudák dokáže! Mohla