Žízně nedbaje v čas polední,
zanes hrozen v cellu sousední.
Bratře, zde máš něco k občerstvení:
nechť jde k duhu po námaze denní.
Soused — hlava samé šediny
nenadál se také hostiny.
Zaplať Pán Bůh, ještě volá z dveří,
usmívavým zrakem hrozen měří.
Hm, můj soused vedle v celle chudé
rád bych věděl, jak mu chutnat bude.
Lákavé jsou sic ty jahody —
obejdu se bez té lahody.
A již do sousední celly spěchá,
hrozen na stole tam ležet nechá.
Co co? Ach, to krásný hrozen věru!
s díkem největším ho od vás beru
A když osamotněl ve své kobě,
řekl: Hříchem, nechati jej sobě
Vedle nemocen můj bratr leží;
dám mu hrozen, ať se poosvěží.