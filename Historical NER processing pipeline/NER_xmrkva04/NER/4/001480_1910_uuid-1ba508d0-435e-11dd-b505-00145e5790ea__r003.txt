takže na metry silná vrstva jako dlažba asfal-
tová pokryla a udusila všechen život. Tuhnoucí
tok lávy popraskal, odloupal se, voda v kalu-
žinkách s věčně hlodajícím vzduchem rozhlo-
dala materiál, chemicky vyloužila a letoucí zá-
rodek živý uchytil se na žírné půdě. I pasoucí se
a tažný dobytek drtil kopytem kryt minerálný,
a z výkalů neztrávených padla travinka, símě
života schopné, a již tvoří se kryt zelený na
strusce smrtelné. V jiných končinách, kde déšť
popela kořeny stromů a keřů dusil, prorážejí
kořínky svěží a svými chemickými činidly
účinnými rozleptávají nepříznivý popel v živoucí
prsť. A dobře se zde daří nové vegetaci, rici-
nus communis, pluchea odorata
zvedají hlavy, keře zvýši muže pokrývají tu
prsť, a indigo samorostlé rozšiřuje se mezi tím.
Výše a výše po sopce jen traviny a gymno-
gramma a ještě výše mech a lišejník hájí svůj
život skromně vítězný.