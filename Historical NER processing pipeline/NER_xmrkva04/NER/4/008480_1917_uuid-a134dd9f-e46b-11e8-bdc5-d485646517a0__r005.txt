(Dokončení.)
»K Bábovkovům,« hlásí rozespalá, rozdrchaná.
»Nepřeslechla jste se?«
»Ne, k Inince!« —
Za nedlouho se vracím, udýchán, rozechvěn, roz-
čilen, předrážděn. »Co, kdyby...?«
Skoro pět. Nelehnu. Chce se mi psát. Jednou v
noci, vrátiv se od nemocného, také jsem se pustil
do psaní. A napsal efektní článek.
»Pro boha tě prosím, muži —« plísní mne víla.
»Lehni, odpočiň aspoň údům.« —
Ráno vstávám utlučen, uondán a jak náleží
mrzut.
Chodím po návštěvách.
Hle, tam bába!
K ní.
»Šlo to ztuha, ale odbyli jsme to sami,« sděluje
se mnou.
»Kdy?«
»K páté. Jdu právě na koupání.« —
Rozzářil jsem se — radostí, jakoby se přede mnou
země rozevřela. Svéhlavá příroda se o to postarala,
aby mi přílišné štěstí nestouplo do hlavy.
»Nemohli jste mi to aspoň po ránu vzkázat?«
»My na to, bože, jako na smrťoucí smrt zapo-
mněli.« —
Pískle v několika dnech ochuravělo. Byl k němu
volán — kolega.