Chvála Bohu, že je pokoj! Vy to víte sice
již dávno, protože byly ve všech kostelích služby
Boží na poděkování za pokoj dobrotivému Pánu
Bohu. Avšak máme denně nové příčiny, Bohu
díky vzdávati.
Mnoho vojáků bylo již propuštěno na dovo-
lenou. V mnohých rodinách je radost, v někte-
rých také smutek za padlé, kteří se již nenavrátí
a mnoho slzí prolévá se bolestí.
Já však maminko musila jsem včera plakat,
ale radostí. Neboť považte si, včera sem přišel
Jiříček docela z nenadání. Ani vám to nemohu
vypovědít, jakou jsem měla radost. Nejprvé jsem
se trochu sice ulekla, když vkročil do pokoje
statný voják s knírami pod nosem a strašlivou
šavlí po straně, a běžel ke mně.
Vzkřikla jsem leknutím, on však se smál a
pravil: „Což mě již neznáš, milá sestro?“
A tu jsem teprva viděla, že je to Jiříček, a
radostí byla jsem skoro bez sebe. Srdce mi tlou-
klo potěšením skoro ještě víc, než prvé leknutím.
Přede vším vyptával se bratr velmi důtklivě
po Vás. Dá Vás na tisíckrát pozdravovat a