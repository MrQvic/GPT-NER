Co si počít? Veta po radosti!
Dítko útlé, plné útrpnosti,
Těžce kráčí nazpět od vousáče;
A když lítostnými slovy,
Co se stalo, praví dědouškovi,
Zrak se jemu kalí, srdce pláče.
„Ovšem“, děd vece k vnučeti,
„Málem vypadlo mi z paměti,
Co stráži zákonové káží.
Voják, pokud jest na stráží, nesmí vzíti,
Kdyby někdo jej chtěl něčím obdařiti;
Taktě velí zákon — takýť obyčej.
Než jdi a svůj sám do kapsy dar mu dej!“
A hle, jako anděl, pomoc nesa,
Pacholíček něžný plesá,
Srdce opět blaze jemu tluče
I žene jej k vojínovi ruče.
A tak, jak dědoušek radil jemu,
Vousáčovi statečnému
Rád do kapsy sám by dar svůj dal;
Než nadarmo zas se namáhal.
Vojín jest veliký — okázalý
A on — malý!
I když nijak nelze dosíc cíle,
Jme se prosiť — volať čile: