chopuje, jak se dostal do jizby, plné vojákův
i četníkův.
Strážmistr Grbović hlasitě se zasmál a pravil
pichlavě k Turčínovi:
„Poděkuj se, Mehmede, gospodinu Marku Ri-
stoviči, že ti obstaral nocleh tak měkký a teplý.
Jinak byl bys až příliš tvrdě zaspal ve sněhové
závěji a nám nebylo by se dostalo řídkého po-
těšení, obsloužiti vzácného hostě. Ba věru vzác-
ného! Vždyť i Mostarští páni touží po tvé ná-
vštěvě, a dobře, buď jist, tě pohostí. Nebudou tě
krmiti masem, černou kávou a rakijí, ale po-
častují tě puškou. Olovo také sytí. Po něm hrdlo
už ti sotva zaprahne hladem!“
Mehmed Radonić se ušklíbl a hlasem namá-
havým, překypujícím zlostí i nenávistí, hlasem,
v němž nebylo znáti ani nejmenšího citu strachu
nebo lítosti, pravil, obrátiv hlavu k obchodníkovi:
„Tys mne odevzdal vojákům, Marku Risto-
viči! Netěš se na pět set dukátů! Neloupil jsem
celičký rok po hercegovských a bosenských kra-
jinách, abych tobě pomáhal ke zlatu! Špatnou
službu jsi sobě, zrádce, prokázal! Půjdu-li do Mo-
stara do vězení, půjdeš se mnou; budu-li souzen,
nebudeš svědkem, ale souzeným jako já. I ortel
náš bude stejný!“