Vybrali jsme za příklad život světce, jak se
nám při modlení církevních hodinek týdne toho
— 16. července — nahodil. Světec tento narodil
se v nepatrném městečku, v pověstných neapol-
ských Abruzách, odkud jak známo, pověstní italští
lupiči pocházejí, — v roce 1550. Sotva že na
svět přišel, stal se sirotkem, život jeho matka za-
platila svým životem, a otec mu zemřel, když
chlapci bylo pět roků. Sotva že s kolébky slezl,
nespatřil kolem sebe příkladů valně povzbuzujících.
Otec jeho byl setníkem ve vojště, dýchal tudíž
malý Kamill do sebe ovzduší vojenské. Sotva že
povyrostl a trochu se naučil čísti a psáti, stal
se též vojákem. Na vojně žil — jak se vůbec
na vojně žije: pil, hýřil a nejraději hrál — tak
dlouho, až všecko dědictví po rodičích prohrál,
načež jako marnotratný syn, aby hlady nezemřel,
musil sloužiti. Nádeničil. V místě, kde se tehdy
zdržoval, stavěli právě Kapucíni klášter. Přijal
u nich práci jako zednický podavač. Zvláštní to