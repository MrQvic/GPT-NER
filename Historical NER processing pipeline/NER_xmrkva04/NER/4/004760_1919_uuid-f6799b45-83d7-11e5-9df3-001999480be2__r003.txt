Polévka z bramborové vody. Vodu slitou
s uvařených bramborů možno použiti na po-
lévku. Přidá se k ní drobně nakrájená zele-
nina a nechá se povařit do měkka. Pak se
do polévky ustrouhá jedna malá cibule a 250
gramů syrových bramborů a nechá se to
zvolna 20 minut povařit, načež se zahustí
žloutkem rozkvedlaným ve lžíci mléka. Býti
to sice nemusí, ale polévka získá, dá-li se
do ní polévková kostka.
Omáčka celerová. Na drobno rozkrájený
kořen celeru se v málo osolené vodě uvaří
do měkka, pak se protlačí cedníkem, přidá
se koflík mléka s rozkvedlanou moukou, aby
byla náležitě hustá omáčka, do níž se dá
lžička polévkového koření, strouhne se tam
muškátového oříšku a několik kapek octa
se přidá.
Bramborový salát s křenem. 1 kg bram-
borů na loupačku uvařených se oloupá a po-
krájí na úhledné plátky, pak se promíchají
s malým koflíkem ustrouhaného dobrého
křenu. Kyselé mléko se rozkvedlá s trochou
octa, špetkou cukru i solí, okoření se pepřem
a tato dobře promíchaná omáčka nalije se
na brambory promíchané s křenem.