vzrůstalo pochybování a lest, úskoky a surovost
jejího otce přicházely ji na mysl.
Tu přiletěl do komůrky otevřeným oknem
kámen, na němž přivázán byl papírek. Anežka s
radostným výkřikem jej zdvihla, běžela k oknu a
četla, ač již hezky bylo tma.
Nejdražší Anežko!
Dnes večer jsi mne asi nečekala; ale náho-
dou bylo mne od desátníka povoleno vyjíti si, an
nemám dnes žádnou službu. Když i teprvé po če-
pobití s tebou se rozloučím, nic nedělá. Mohu dnes
nepozorovaně do kasáren. Očekávej mne na oby-
čejném místě za půl hodiny po předčtění tohoto
listu, jejž ti posílám cestou, jako až posud.
Tvůj Karel.
Anežka sotva věřila svým vlastním očím.
Psaní Karlovo bylo ji nepochopitelné. Vždyť ne-
souhlasilo s psaním, které jí doručil otec. Karel
dle posledního nemohl mluviti s jejím otcem,
první psaní nemohlo býti od Karla. Ubohá tušila
nový podvod a nové násilí. S touto trapnou ne-
jistotou zabývala se asi čtvrt hodiny. I nemohla
to déle vydržet, zahalila se do šátku, a ubírala se
obě psaní majíc v ruce ke dveřím. Již se docela
setmělo. Otevřela dvéře a vyšla na chodbu. Žádné
záře nebylo vidět v pokoji otcově a byla tudy z
této strany bezpečna. Opatrně octla se až u schodů
a kráčela dolů.