Když dům ledový byl hotov, a pozorování v něm začalo, život na
lodi vzal na se ráz, který podržel po té po celou zimu. Abych o něm
čtenáři podal jakýsi názor, uvedu zde živé líčení jednoho dne na Veze,
jak je dr. Kjellman nakreslil v dopisu do vlasti: 1)
„Jest asi 1/2 9. ráno. Hlídka vrátila se, pobyvši pět hodin v domě
ledovém, kdež teplota v noci držela se okolo — 16°. Zprávy o počasí
jsou dosti dobré. Jest pouze třicet a několik stupňů mrazu, polojasno, a
výminečně není vítr. Jest po snídaní. Doutníky, cigaretty a dýmky se za-
palují, a obyvatelstvo kajuty důstojnické odebírá se na palubu projít se
a nadýchat čerstvého vzduchu, neboť dole je úzko a dusno. Oko bloudí