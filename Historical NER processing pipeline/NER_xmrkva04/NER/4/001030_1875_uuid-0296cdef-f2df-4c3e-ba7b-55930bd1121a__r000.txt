„Teď si ale pospěšme, abychom
společnosť dohonili; znáte cestu od je-
zera?“
„Neznám.“
„Půjdeme tedy lesem nazpět vzhůru
a rozhlédneme se s temena po krajině,“
pravil Jaroslav.
„Myslím, že jsme na druhé straně
hory, nepoznáme krajinu,“ namítala Jo-
hanna jaksi malomyslně. „Uvidíme!“
Vrátili se na temeno hory; jaký to rozdíl
proti rannímu rozhledu! — Obloha byla
kolkolem černými mraky zatažena, kra-
jina neosvětlená, smutná, — pustá, jim
zcela neznámá.
„Myslila jsem, že tu jest jediná
cesta, a teď jsme přece na jiné, mu-
síme se opět vrátit.“
„Co z toho? či jste umdlena? do-
volte!“ pravil Jaroslav, podávaje jí
rámě své.
Přijala je; šli mlčky dále, bylo jí
jaksi divně pusto v hlavě, nemohla si
na nic vzpomenouti, o čem by hovořila,
cesta byla neschůdná i příkrá; — za
čtvrt hodiny přišli k jinému rozhledu.
Stáli na srázných skalách, pod nimi
táhly se lesy a luhy, vše zcela cizé;