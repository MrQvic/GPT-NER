Velectěný strýčku!
Kdybych se mohl osměliti, prosil bych vás o
dovolení, abych vás upamatovati směl na dobu,
bohužel dávno již minulou, kde k vám chodíval
často malý hoch a vám vypravovával o malých svých
hrdinstvích buď při lovu tuleňů nebo při honbě
divokých kachen, nebo o hrdinstvích na hladkém
ledě nebo v malé lodici v zápase proti větru a
vlnám. A jak mnohý lesklý stříbrný peníz octl
se tenkráte v kapse malého hocha, který jej mohl
přijmouti s hrdostí, neboť býval každý dárek pro-
vázen laskavými, veselými slovy, která srdce jeho
rozehřála a neohroženost jeho zvýšila.