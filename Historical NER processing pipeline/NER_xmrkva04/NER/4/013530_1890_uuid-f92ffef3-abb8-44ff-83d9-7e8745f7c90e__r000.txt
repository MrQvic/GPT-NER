takovým dává též kapoun a kohout domácí; peří těchto však nemá
tak pěkného lesku, jako peří stračí.
»Čím dál tím hůř!« stěžoval si starý lesník. »Kde jsou ty časy?! —
bylo laciněji — bylo nač bouchnouti — a bylo za to také něco na prach! —
Ale teď — teď chodím bez pušky! — A proč bych se s ní nosil? —
Polnosti mají propachtovány sedláci a vyprášili všechno, že není ani
péro na nich — a já mám pod dohlídkou holý les, zajíce aby v něm
14 dní hledal, — za vrány nám vrchnosť nechce ničeho dáti, že prý
jsou užitečné — luňáci také užiteční — poštolky užitečné — sojky jsou
prý též užitečné — a nedávno náš pán povídal, že v jedné knize četl,
že i straka je v lese veledůležitou hubitelkyní housenek na borovici žijí-
cích, a tím že napravuje škodu, kterou pleněním hnízd natropí — a
proto jsem raději pověsil brokovnici do skříně na odpočínek.«