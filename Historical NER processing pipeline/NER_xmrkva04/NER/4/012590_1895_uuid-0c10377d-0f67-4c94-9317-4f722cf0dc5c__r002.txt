»Nešťastnou« pro okamžik náhodou pro pražské
Němce, dovolávající se rovnoprávnosti, byla se v tu dobu
v říšské radě vyhoupla zase jednou na povrch »česká
otázka« a jedině tomu připisujeme, že veleslavné c. k.
místodržitelství alias J. Exc. hr. Fr. Thun nerozhodnul se
v záležitosti té hned. V jakém smyslu byla »otázka česká«
v říšské radě ve Vídni ventilována, nelze nám šíře vy-
kládati. Reprodukujeme tudíž jen obsah dvou řečí českých
poslanců, pomocí kterýchž lze se aspoň jaks taks orien-
tovati.
»Pravda jest,« pravil dr. Pacák dne 17. března, »že
zápas obou národností reakci jen posilňuje. Zatím však,
co se Češi snaží o rovné právo, Němci bojují za nadpráví.
Kdo jest tedy zákopníkem reakce? Veškerá politika v Ra-
kousku jest vedena zásadou: »Rozděl a panuj!« Ještě jest
upomínka na Herbsta, Giskru, Auersperga a Lassera
příliš čerstvá, aby se mohlo věřiti smírným ujišťováním
levice, ještě chvějí se česká srdce zločiny, jichž se Němci
roku 1867 a r. 1872 na Češích dopustili; dnes ještě stojí
Němci v otázce jazykové na témž stanovisku znásilnění.