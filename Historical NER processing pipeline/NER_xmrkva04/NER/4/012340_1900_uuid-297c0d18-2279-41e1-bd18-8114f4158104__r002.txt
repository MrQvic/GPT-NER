Jaké to byly chvíle, jaké to byly podívané pro
lidi (a mnoho takových bylo ve tvrzi), kteří nikdy
dosud se nedívali do krvavé tváře války.
Onen hukot neustávající, blýskavice, dým, vytí
koulí svištících povětřím, strašlivý chechtot granátů,
duté údery koulí do stěn, třesk rozbitých oken, vý-
buchy třaskavých koulí, sykot letících střepin jejich
— chaos, zničení, peklo! — —
Ani chvíle odpočinku a oddechu pro prsa dý-
mem zpola udušená, stále nová množství koulí, a za
všeobecného zmatku ozvalo se na různých stranách
tvrze, kostela a kláštera volání:
— Hoří! Hoří! Vodu! Vodu!
Na střechu s pohrabáči! Plachet více! Vodu!
voláno s jedné strany a s hradeb volali vojáci:
— Dělo výše! výše! Mezi stavení! Pal!