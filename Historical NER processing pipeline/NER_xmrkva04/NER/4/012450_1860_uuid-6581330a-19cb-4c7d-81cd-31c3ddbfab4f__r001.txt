„Knihopisný slovník česko-slovenský“ bude obsahovati všechny potud známé spisy,
mapy, obrazné, hudebné věci atd. jazykem česko-slovenským vydané v literární době
posléze zběhlé, jak ji Josef Jungmann ve své „Historii literatury české“ pod číslem VI.
počal, to jest od roku 1774, jakož roku vznikající obnovy, až do času nynějšího.
Dílo přijde tedy zajisté v čas jak přátelům literatury vůbec, tak zejmena oněm, kte-
říž knihovny zakládají a je dále vedou, rovněž i kněhkupcům atd. co rukověť, poskytující
žádané pomoci, kdykoliv jí komu při hledání spisovných článků potřebí. Zvláště pak na
to pozorno činíme obecenstvo, že, když i Jungmannovu „Historii literatury české“ již
mají, nového díla našeho budou moci užiti co knihy dodatné v příčině spisův, od roku
1846 do nynějška v tak přehojném počtu vyšlých.
„Knihopisný slovník česko-slovenský“ vydávati se budeve lhůtách dvouměsíč-
ních po sešitech, jichžto celé dílo asi osm bude obsahovati. Každý sešit o šesti malých
arších drobného, ale zřetelného tisku a slušné úpravy, stojí jen 40 kr. r. č.