cem sedí v koutku a pokorně se modlí, je to úkaz,
který pořád se stává vzácnější. Modlitba společná
již zcela pominula a vykonává se leda v postě,
v čemž také již se ochabuje. Tak nám nezbývá
jen to, co v obcích bylo a je zlého, v tom se po-
kračuje, to roste a horší a horší ráz na sebe při-
jímá a staré dobré zvyky se odstraňují a víc a
víc klesají v zapomenutí.
Ve vsi konečně nastalo ticho, jen psi se ozý-
vají, lidé pohříženi jsou v spánek.
Z jednoho stavení vyšel muž s pytlem na ra-
meně a kráčí s ním zrovna k židovi. Potkal ho
ponocný, poznali a pozdravili se, a muž praví:
„Zejtra přijďte do hospody na skleničku,“ ponocný
se z toho pozvání potěšil a jde dále svou cestou.
Jest to domácí syn z velkého statku, vzal
otci obilí, žid ukončil svátek, koupí je od něho a
on zejtra bude míti zálohu do karet a na propití.