Eliška Horská, miláček obecenstva v sí-
delním městě, modla esthetických mládenců ku-
peckých, milenka našeho hrdiny Edvarda Ve-
selského, básníka a auskultanta u vrchního zem-
ského soudu, seděla po noci prohýřené na pohovce
v nedbalkách. Včerejšího večera hrála v diva-
dle, po té byla na plesu u mladé vdovy, tam
tančila velmi mnoho, pila šampaňské, přetrpěla
velmi mnoho zakoušeným dvořením pánův, mezi
nimiž byli poručíci, auskultanti, vyvolávači, re-
censenti atd. — jichž platonické dotěravosti bylo
jí ovšem snášeti — a byla tudíž poněkud schvá-
cena. Nicméně byla dvacetiletá dívka přece pů-
vabna; bledostí ochablých tváří byla jen zajíma-
vější; neboť tím zářivěji plálo černé oko, tím
více vynikaly černé vlasy na šíj splývající, tím
horoucnějšími viděly se nachové rty. Bylať po-
stavy ztepilé, již již však mohútnící. Každé
hnutí pružného těla bylo okrouhlé, ruce a nohy
malé a pěkné, držení těla v každém pohybu
svůdné, celá bytosť její prováta shodou a sou-
hlasem. A dokonce již v oděvu domáckém, jímž
se tušilo mnohem více nežli skrýval, náležela