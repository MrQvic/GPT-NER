dávaným cílem turistů z dalekého okolí. Pod Kozlovským kopcem
krčí se útulná dědinka Kozlov, bývalé letní sídlo Mistra M. Švabinského.
Jiným velmi vyhledávaným místem našeho okolí je poutní a vý-
letní místo „Hory“, kde trávila několik šťastných chvil ve společnosti
F. M. Klácela spisovatelka Božena Němcová. Za kaplí rozkládá se
nejkrásnější údolí zv. „Uhrovy doly“ a „Křivolík“.
Na opačné straně města táhnou se Třebovské stěny, které ský-
tají rozkošný pohled do lanškrounské kotliny. V rozsáhlých lesích
skrývají se idylická zákoutí a údolí, z nichž nejkrásnější jsou Jan-
dejskovy doly. Málokteré okolní město může se pochlubiti tak krás-
ným okolím jako Česká Třebová. Nejkrásnějšími partiemi procházejí
značkované cesty KČST. Naše město pro svou výhodnou polohu na
křižovatce železnic jest vhodným východiskem výletů do Jeseníků,
Orlických hor, na Macochu a do jeskyň Moravského krasu.