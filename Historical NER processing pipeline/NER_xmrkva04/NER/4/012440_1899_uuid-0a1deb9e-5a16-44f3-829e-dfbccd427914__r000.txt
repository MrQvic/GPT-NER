hyblivosti nabývaly, zdvihl se Esterhazy a vyklouzl po tichu
ze dveří.
V síni potkal Forzinettiho a prohodil žertovným tonem:
„Já jsem se s vaší slečnou dcerou výborně bavil, a
shledávám, že se vskutku znamenitě zotavila. Ty procházky
na čerstvém vzduchu její zdraví znamenitě osvěžily.“
„Těší mě, pane hrabě, že také vy to shledáváte. Ach,
co bych za to dal, kdyby bylo mé dítě zase docela zdrávo!“
„Také já vám toho upřímně přeju, neboť je to velmi
dobré a milostné dítě.“
Pak zabavil Forzinettiho do delší rozmluvy, chtě jej
tím zdržeti, aby k Marii hned nevešel a na jejím vytřeštěném
obličeji nic podezřelého nespozoroval.
Marie se ohlédala žasnoucími pohledy po pokoji, pře-
jela si rukou přes čelo a zabrala se v myšlenky.
Na jejím bledém obličeji bylo pozorovati, jak se na-
máhá, aby se jasně na to upamatovala, co bylo s ní se
stalo.
Ale její namahání bylo marné. Její pamět zůstala za-
střena.
Vzala váhavě jehlu s hedvábnou nití zase mezi prsty
a počala ve svém vyšívání dále pokračovati.