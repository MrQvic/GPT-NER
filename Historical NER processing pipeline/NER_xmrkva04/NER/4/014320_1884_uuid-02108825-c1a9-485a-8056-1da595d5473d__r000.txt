buď stoliční soudce, buď kdokoliv jiný z pánů
býval někdy vojínem, nemusili byste zde tak
státi; ten by se byl postaral o vystřídání a nyní
byste odpočívali, ale takto . . .
— Vždyť nás snad na konec přece vystří-
dají, — pravil jeden z hajduků, uleknuv se, že
jim bude zde snad celou noc stráviti.
— Blahoslavení, kteří doufají — pravil Jánoš
se smíchem — rád bych věděl, kým by vás vy-
střídali, když ostatní již všickni usnuli.
— Podej sem ještě tu lahev, jest mi stále
ještě zima — pravil jeden hajduk, potřásaje ne-
trpělivě hlavou, mezi tím co soudruh jeho o
ručnici se opíraje, zíval.
— Jánoš, dříve, než jim lahev podal, stavěl
se, jako by se byl též napil a chtěl tím hajduky
k nápodobení pobídnouti.
Po celou tu dobu bavil Jánoš oba vypravo-
váním, jak to jest jistým, že je nikdo nevystřídá.
Mezi tím šla lahev stále z ruky do ruky, až jeden
hajduk z hluboka si zývnuv přísahal, že co se
jeho týče, to déle nevydrží a hned si lehne, druhý,
ač blabolil něco o přísném rozkazu, se přiznal, že
sám také neví, jak vydrží do rána bdíti.
— Víte co, přátelé? — pravil Jánoš přátelsky.