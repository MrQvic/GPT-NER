Vybrali jsme tudíž k operaci jen ty psychosy,
u nichž byla dána indikace jejich vhodným klinic-
kým obrazem. Asi stejným dílem jsme přihlíželi jak
k psychosám porušujícím intelekt (z okruhu schizo-
frenního), tak k psychosám t. zv. afektivním, bez roz-
padu intelektu (z okruhu maniodepresivního). V sou-
časné své práci a sestavě je tedy zpracováno 50
prvních případů, z nichž 24 případů představovalo
různé formy syndromu schizofrenního a u 19 případů
šlo o různé klinické tvary syndromu melancholické-
ho; v 7 případech byly zpracovány výsledky u synd-
romu parafrenního. Z operovaných bylo 12 mužů a
38 žen, ve věkovém rozpětí od 18 do 64 let a s trváním
choroby od 2 do 16 let; průměrný věk našich nemoc-
ných byl asi 37 let a průměrná délka trvání choroby
činila u našich nemocných asi 4,5 roku. Lépe vynik-
nou věkové údaje a délka trvání choroby na připoje-
ných tabulkách I. a II.