Rovnou radlici můžeme tak zahnout, aby se řečený poměr
komponent nezměnil. Zahnutí zdola nahoru bude nejlepší dle
paraboly, která svůj začátek blízko před ostřím radlice má.
Chceme totiž užíti radlice ruchadlové, která hlavně přehazováním,
ne přehrnováním jako u jiných pluhů, obrací; proto nemůže při
ní o nějakém rozhonu býti valně řeči. K přehození musí zem
nabyti jisté rychlosti nahoru a zároveň pak na stranu, a to se
s nejmenší sílou stane, když se stejnou akcelerací vystupuje,
což sprostředkuje zahnutí parabolické. Parabola příkřejší, půso-
bící větší akceleraci, je potřebná na levé straně radlice, neb se
levá strana země má přehoditi přes pravou; proto zas zahnutí
na pravé straně musí být dle táhlejší (širší) paraboly, tak že
příčné řezy radlice ukazují napřed nepatrný, čím dál ale nahoru,
tím větší svah v pravo.
Nože na válci musí tak daleko vyčnívat a tak být roze-
staveny, aby dělaly souvislý řez do země.
Pluh válcový bude lacinější než ruchadlo s kolečkama,
kolářské práce jest na něm velmi málo. Dá se též spojit snadno
s podrývákem, poněvadž tu nepřekáží plaz.