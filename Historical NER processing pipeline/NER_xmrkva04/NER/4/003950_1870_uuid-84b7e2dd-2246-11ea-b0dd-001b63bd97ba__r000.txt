Karel šel s otcem po mezi u pšeničného
pole. Oba se zamlčeli; byloť horko. „Co to
chřestí ze pšenice?“ ptal se chlapec. „Pozoruj,
odkud!“ odpověděl otec. A syn za chvíli se
ozval: „Zdá se mi, že z klasů.“ „Tak jest,
klasy chřestí“, pravil otec; „zrna zrají v kla-
sech, mošničky plevní okolo nich pukají, slunce
je tuží a praží. Tamto na stromech zapalují se
třešně; bez horka toho nenabyly by sladkosti.“ —
„Ale tráva vysýchá, země jest rozpukaná, a
hrudy jsou ztvrdlé“, odvětil syn. — „Uvidíš,
jak se opět občerství“, doložil otec. — Zatím
jaly se vystupovati hrady mraků, z hluboka za-
hřmělo, a než domů došli, strhla se bouřka. Déšť
se jen lil s nebe, blesky se křížily, a mocně ra-
chotil hrom. Ale než nastal večer, zas bylo nebe
jasné, a druhého dne pravil sám Karel, prochá-
zeje se v zahradě: „O jak čerstvé všecko stojí,
co včera ještě bylo uvadlé!“ Otec pak jej poučil:
„Poznej z toho, jak mocný a moudrý jest Bůh!
Sluncem zahřívá rostliny, aby dozrály; strašně
káže rachotiti hromu, ale pole, sady a luka se
tím zotavují!“