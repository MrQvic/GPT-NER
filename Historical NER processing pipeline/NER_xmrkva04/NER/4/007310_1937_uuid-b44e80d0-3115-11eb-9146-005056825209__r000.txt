V tvém srdci — jako v srdci každého muže — dříme
odvaha.
Provozuješ nějaký sport? Líbí se ti rohování, kopaná,
jízda na lyžích anebo jízda na koni? Vyber si svůj sport
a věnuj se mu úplně. Znáš ten blahý pocit, kdy, změřiv
svou překypující sílu, poznáš, co umíš a co můžeš? Hle-
dej jej! Uč se riskovat! Uč se chtít! Uč se být odvážný!
Použij k tomu každé příležitosti, které ti sport tolik ský-
tá, a uvidíš, jak tvoje odvaha postupně roste. A setkáš-li
se napoprvé s nezdarem, neochabuj, nýbrž vytrvej a s hou-
ževnatostí a s novou chutí začni znova.
Odvahy potřebuješ v životě v každém povolání — od-
vážná hlava klobouku dobude a odvážnému štěstí přeje.
Jen pro odvážné je ve světě místo! A odvahy potřebuje
obzvláště voják.
Ale vedle odvahy chováš v sobě také lásku k životu a
ta tě bude někdy pudit k sebezachování. Ty však jsi ob-
čan statečný a čestný a víš dobře, že přede vším je povin-
nost!