§. 82. Jako zde právě ukázáno bylo, mohou všecky účty zavřeny býti, ježto
máme ve svých záležitostech s cizozemskými firmami v tamních penězích.
Zůstatek převede se do účtu rozvážního dle měny toho dne právě jsoucí, a
zisk nebo ztráta vyrovnaly by se potom účtem ze ztráty i zisku.
Tím spůsobem sice poznáváme, kolik máme ztráty nebo zisku na měnách při
každé cizí firmě, ale nemáme hned celou sumu před očima, kolik jsme vůbec při
měnách ze všech cizozemských obchodů získali nebo ztratili, poněvadž se zapisuje
zisk nebo ztráta při každé firmě dosažená do účtu ze ztráty i zisku po různu.
Abychom tedy poznali, kolik dělá zisk nebo ztráta na měnách při obchodech,
s celým cizozemskem, zřídí se zvláštní účet z měnních rozdílů (Coursdifferenzen-
Conto), jímž se vyrovnává ztráta nebo zisk na měnách v účtě každé cizozemské
firmy. Když pak do toho účtu všecky ztráty na měnách na levo, všecken zisk na
pravo se sebraly, teprv se z něho převede čistý zisk nebo čistá ztráta na měnách
do účtu ze ztráty i zisku, dle §. 75. na př.
Měli bychom v hlavní knize tyto účty, v nichž jsou již zapsány zůstatky
v cizích i domácích penězích, dle §. 81.
troj šašo