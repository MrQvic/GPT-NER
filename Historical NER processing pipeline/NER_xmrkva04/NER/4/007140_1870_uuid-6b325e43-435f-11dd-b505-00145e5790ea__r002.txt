V Praze, 12. září.
Dle „Ind. belge“ odbýval v Paříži sbor di-
plomatický u anglického vyslance lorda Lyonsa
schůzi, v níž dle jednoho dopisovatele tohoto li-
stu usnesl se sbor diplomatický, učiniti u krále
pruského kroky, aby započato bylo prostředko-
vání o mír.
Dle druhého dopisovatele téhož listu pano-
valo v sboru tom mínění, že nelze dočkati blíz-
kého a trvalého míru, pakliže Německo skutečně
žádá za postoupení polovice obrněného loďstva a
postoupení Elsaska a části Lotarinska. To je
prý tak očividné, že Německo samo konečně to
nahlídne přes všechno své nynější rozčilení.
„La France“ vyslovuje se velmi ostře proti
nadějím, jimiž někteří prý se kojí, majíce za to,
že Francie ujde dalším svízelům prostředkováním
míru skrze evropské velmoci.
Tato naděje byla by prý téměř hanbou, po-
něvadž mohlo by se za to míti, že Francouzové
očehávají své spásy od cizí protekce.
Naopak Paříž je prý odhodlána a spolehá
se sama na sebe; Paříž přinutivší nepřítele, aby
zastavil se bez konce před jejími hradbami,
značí povznešení cti země, zabezpečení celistvosti
vlasti, usnadnění činnosti diplomatické a čestný
mír, ne-li možnost vítězství.