byly novým uspořádáním vnitřních poměrů na-
vždy odstraněny. Buržoasie není dosud poražena
v mezinárodním měřítku. Vynaloží všecko, aby
si politickou moc udržela a tyto snahy se jistě
nezastaví ani na hranicích republiky. Sociální
demokracie bude proto stále na stráži, bude ne-
bezpečí reakce stále sledovat a upozorňovat pra-
cující lid na všechny nebezpečné zjevy, jimž bude
nutno čelit.
Zhroucení okupačního režimu a pád celého
systému násilí, teroru a politického vyděračství
vedly nutně k velkému revolučnímu uvolnění
všech dosud spoutaných lidových tvůrčích sil.
Vzrůstající aktivita pracujících vrstev vede
k uskutečnění ústavní zásady, že lid je zdrojem
státní moci. Této zásadě odpovídá jednak nová
forma veřejné správy, jejímž výrazem jsou ná-
rodní výbory, jednak zvýšená váha jednotného
odborového dělnického hnutí a významná účast
závodních rad na hospodářské obnově státu.