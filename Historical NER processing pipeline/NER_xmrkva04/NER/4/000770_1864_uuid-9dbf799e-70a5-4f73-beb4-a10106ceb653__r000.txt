Marie čím dál tím byla veselejší. Byla si vzala práci
domů, a celé dni seděla za rámcem nebo při jiném šití
a všecko jí šlo mnohem bystřejí od ruky. Mezi Adolfem
a ní znenáhla vždy věčí důvěra povstávala, i bylo jí po
několika dnech již, jako by ho velmi dávno znala, jako by
jinak ani býti nemohlo.
Jednou odpoledne odešla na Nové město, kdežto si
měla nějakou práci vzíti. Přišla do udaného domu, a vy-
stoupivši do druhého poschodí při udaných dveřích za-
zvonila. Buď že nikdo neuslyšel zvonění toho, či z jiné pří-
činy nepřišlo se hned odevřiti. — Marie musela hodnou
chvíli čekati. U vedlejšího bytu byly zevnější dvéře po-
odevřeny, a zevnitř bylo slyšeti hovor několika mužů. Teď
se odevřely dvéře do pokoje vedoucí — nejspíš sluha vy-
šel pro něco — a Marie zaslechla následující slova:
„Zůstává v Dlouhé třídě, číslo — u jakéhosi
Králského, starého člověka, — ty poslední dvéře na pravo
na pavlači. Cokoliv mu vezmi, podlé čeho by se poznal,
ale ať to nespozoruje, to ti povídám, sic by —“