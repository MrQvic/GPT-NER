Obec vesní. Nejstarší osady českomoravské byly sídla
jednoho rodu, živoucího ve spolku, majícího společného hospodáře
i společné jméno. Postupem času utuchnul sice pocit příbuzenstva
mezi osadníky, jednotlivci stali se samostatnými hospodáři na svých
vlastních dědinách, též i jména osobní přicházela víc a více za
obyčej: nicméně zůstával starobylý spolek mezi osadníky vždy
ještě v živé paměti, osada v nejednom ohledu byla pořád ještě
jednotou vnitř i zevnitř; společný prospěch držel všecky hospo-
dáře pohromadě, starý mrav zasvěcoval souvislost a vzájemnost
tuto; veřejné zákonodárství pak pokládalo osady vždy za společnou
jednotu na př. ve případech společné ruky, v rozvrhování břemen
zemských, v zastupování osady u veřejnosti. Slovem, ze staré osady
rodové vyvinula se obec; obec tato podržela pak namnoze tvárnost
starého rodu.
Nejsilnějším pojidlem všech osadníkův byla obec v prvotním