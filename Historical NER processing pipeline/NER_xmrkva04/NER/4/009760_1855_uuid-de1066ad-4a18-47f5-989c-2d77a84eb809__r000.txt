Důstojníci se ohlédli po sobě, krčili ra-
menama, a žádný se neozval.
„Jakže?“ zvolal vstávaje pan Karel, „tak
tedy nemám mezi vámi žádného soudruha?
žádného přítele?“
Všickni mlčeli, a ten i onen bral svou
čapku, chystaje se k odchodu.
„Dobře tedy, vy nechcete, aby byl sou-
boj!“ zkřiknul v zoufalství ode všech opuštěn,
„tedy bude to prostá vražda, beze svědka;
neboť věc ta se slovy skončit nemůže — to,
pane, sám nahlížíte.“
„Nedaleko odtud je hřbitov Hruběšovský,
tam chci raději než kde jinde umříti,“ odpo-
věděl chladně pan Stanislav. „Ale abych vám,
pane, podal důkaz, že mi je líto vašeho po-
stavení, přijímám souboj, a prosím o to všecky
ty pány, aby byli našimi svědky, a však beze
všech povinností, které na se berou sekun-
danti. Odtud půl míle na Lublinské silnici
budu vás, pánové, očekávat. Tam můžete do-
jeti jakoby na procházku.“
To pověděv, odešel, kázal zapřáhnouti,
a v půl míli zůstal stát a čekal. Za půl ho-
diny rozléhal se po poli dusot několika cvála-
jících koní, a hned na to bylo vidět celou
družinu důstojníkův. Uhnuli v levo do ne-
dalekého lesa, kam rovněž cestou vůz Stani-
slavův zajel. Sedě v něm náš hrdina, poprvé