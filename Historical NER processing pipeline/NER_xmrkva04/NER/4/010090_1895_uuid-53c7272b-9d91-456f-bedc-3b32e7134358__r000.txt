Muž, jehož památce připisujeme tento spis, náležel mezi
nejupřímnější a nejobětavější patrioty české a vynikl jako
muž práva a neúhonné spravedlnosti.
Nám byla památka jeho ode dávna milá již tím, že býval
nejdůvěrnějším přítelem K. H. Máchy, a proměnila se v ne-
obmezenou úctu, když jsme se později podrobně obeznámili
s jeho působením.
Jako předseda říšského sněmu vídeňského roku 1848
zapsal jméno své do dějin písmem tak křišťalově jasným, že
ani nejsurovější zlomyslnost neodvážila se ho jen dotknouti.
Po vypuknutí říjnové revoluce vídeňské v prosinci roku
1848 vrátil se do Prahy a jmenován byl radou při apelačním
jinak c. k. vrchním soudu v Praze.
Jakých názorů byl muž ten jako soudce, vysvitne z ně-
kolika urývků řeči jeho, kterouž dne 13. března 1851 zahájil
jako president první porotní soud v Hradci Králové.
»Moc konati v občanské společnosti spravedlnost“, pravil,
»jest nepomíjitelným právem koruny. Bez práva toho není
v společnosti občanské žádného řádu právního. A proto již
praotcové naši zvolili si za knížete Přemysla, aby jim byl
především soudcem spravedlivým.