Zprávy z okresu a okolí.
Tělocvičná jedn. Sokol v Přepeřích sehrála dne
24. dubna dětskou div. hru »Pod vlastním krovem«.
Provedení této hry splnilo svůj úkol nadevše oče-
kávání. Cvičení, hry a zpěvy dětí byly provedeny
bezvadně, úlohy dětí jakož i všech herců rovněž.
Celkový obsah hry je milý, má zdravé a k sokol-
ským ideám zvlášť přilehavé jádro, z něhož si mů-
že vzíti příklad i mnohý dospělý. Jest proto vítati
snahu těl. jedn. přepeřské, odpoutávati dětskou
duši od různých nepěkných zábav pouličních a
připoutávati ji k cílům vznešenějším, národním.
Jako příští podnik připravuje jednota na 13. květ-
na repertoirní hru div. Aréna na Smíchově, »Ma-
rinu«, II. díl operety »U sv. Antoníčka«. Podnik
tento je jistě jedním z největších v době přítomné
v celém severočeském kraji a proto zájem o jeho
provedení je mimořádný, o čemž svědčí různé do-
tazy i z dalekého okolí, jednotě adresované. Se-
hráti na vesnici hru se 100 účinkujícími, národně
krojovanými, je jistě podnik odvážný, svědčící o
sebedůvěře režiséra a zasluhuje jistě veškeré pod-
pory všech vrstev občanstva. Pa.