Jeden otec měl tři dcery; on byl kupec, chodíval
na trhy a prodával mušelín, kanafas a jiné takové
věci. Kdykoli šel na trh, vždycky ho prosily ty dvě starší
dcerky, aby jim tam koupil na nějaké drahé šaty. Ale ta
nejmladší nežádala otce o nic a když se jí otec ptával, co jí
má koupiť, říkávala, že již dost na tom, když dvě prosí, že
by mu jeho majetství nestačilo. Poslušná byla v domě
jako cizí děvečka, když slouží, a hleděla jenom své práce.
Ty druhé dvě sestry pak jen se strojily vždycky do těch
pěkných drahých šatů.