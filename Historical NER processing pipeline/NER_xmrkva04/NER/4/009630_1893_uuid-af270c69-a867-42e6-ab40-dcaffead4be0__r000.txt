vystavěl, jak již dříve pověděno, velkolepý tehdáž
zámek „Troju“.
Manželka jeho Klára Bernardina, rozená
svob. slečna a šlechtična Maltzanovna, paní ušlech-
tilých mravů, slynoucí jak dobročinností, tak i co
všeho dobrého, zvlášť lidu obecného podporovatelka
a přímluvkyně, velmi často trvala na vroucích mo-
dlitbách v rodinné kapli zámecké, žádajíc sobě
jediného dědice. Než Prozřetelnost Boží usoudila
jinak, neboť Václav ze Šternberka zemřel r. 1708
bez mužských potomků. Statek Ovenecký přešel
dědictvím na hraběnku z Pöttingů, rozenou Mich-
novou, načež okolo polovice předešlého století připadl
opětně v majetek říšského hraběte Jana Nep. ze
Šternberka.
Jan Nepomucký ze Šternberka, na-
rozen v Praze r. 1713, sloužil nejdříve co důstojník
jezdecký r. 1739 v Turecku a potom v první pruské
válce, kdežto hned v bitvě u Molvic a potom velmi
těžce v bitvě u Čáslavi poraněn jest, tak že již dále
sloužiti nemohl. Vstoupiv do služby civilní byl nej-
prve krajským hejtmanem a potom podkomořím
měst věnných, jakož i c. k. komořím a tajným radou.
Zemřel v Praze r. 1798. Manželka jeho Anna Josefa,
rozená hraběnka Krakovská z Kolovrat, byla paní