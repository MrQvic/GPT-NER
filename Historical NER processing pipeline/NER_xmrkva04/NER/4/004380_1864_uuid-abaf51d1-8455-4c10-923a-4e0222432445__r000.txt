Slovo kmet má ve starověku českém význam rozdílný; kmeti
slovou hospodáři zemští; kmeti slovou představení osad; kmeti
jsou konečně sedláci rolníci, svobodní majetníci dědin, povinní
toliko jistou dávkou laudemialní vrchnímu pánu statku; v prame-
nech slovou rustici. Že sedláci vůbec sluli kmeti, víme z J. Conr.
§. 2., jenž ustanovuje že k půhonu mají býti přibráni dva kmeti
počestní z okolních vesnic (duos kmetones de circumsedentibus
villis). Také i v básni Desateru slovou sedláci kmeti. (Název
sedlák cf. seljak, sám o sobě neznamená než obyvatele sédla, sela
t. j. osadníka vesnického.)
V listinách činí se rozdíl mezi kmety staro-sedláky (rustici
originarii, indigenae) a kmety vůbec. V listině krále Přemysla I.
z r. 1199 mluví se o kmetích starosedlácích, rustici originarii nostri,
r. 1208 o dvou kmetech, jenž dědinu královskou drželi právem
dědin r. 1226, o sedlácích královských v Sadovanech na Moravě
(agri ad nostrum aratrum et ad nostros rusticos in S. pertinentes).
R. 1229 dává opat Ostrovský kmetům klášterským v Pořešicích
dovolení, aby prodali role své vzdálenější a za cenu vytěženou zdě-
lali role nové bližší.