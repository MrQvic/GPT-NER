Dne 1. na Král. Vinohradech umírá u věku 66 let býv. ředitel c. k. ústavu učit.
Antonín Huml, též v literatuře pro mládež činný. — Dne 2. v Přerově výbor Ústř.
spolku učit. na Moravě jedná o úpravě hmotných poměrův učitelstva a o svém poměru
k Jednotě morav. učitelstva českých škol měšťanských. — Dne 13. na říšské radě
vídeňské posl. J. Sokol a soudruzi interpelují ministra vyučování po přesazování nevin-
ného učitele J. Donáta z Lipoltic. — Dne 18. v Praze Eliška Krásnohorská, v literatuře
pro mládež a u výchově dívčí mládeže velmi činná, slaví své 50tileté narozeniny. —
Dne 18. Národní listy přinášejí dopis o škole »Komenského«: Otázka českých škol ve
Vídni. — Dne 27. v Olomouci Jan Ev. Kosina, býv. zemský šk. inspektor, zakladatel,
první předseda a čestný člen Ústř. spolku učit. na Moravě, zakladatel a přední spolu-
pracovník týdenníku »Komenský« slaví své sedmdesáté narozeniny. — Dne 30. za mi-
nistra presidenta a vnitra dr. P. bar. Gautsche z Frankenthurnu nastupuje ministerstvo
vyučování Vincenc hr. Baillet de Latour.