Divadlo. Středověké divadlo přestalo existovati r. 1599, kdy
Confrères de la Passion pronajali svůj sál společnosti herecké, jež měla
ve svých službách básníka Alex. Hardyho, jejž dlužno považovati
za obnovitele a zakladatele divadla francouzského, neboť on to byl, který
první zpracoval předměty antické jako děje dramatické a ne jako poetická
themata. — V této době setkáváme se s pověstnými pravidly o třech
„jednotách“ (místa, času a děje), které Italové vyňali z Aristotela a
o jejichž oprávněnosti se tehdy všeobecně disputovalo. Jimi řídil se též
Petr Corneille; jemu znamená však jednota místa a času tolik jako
minimum změn místa a trvání časového, tudíž maximum pravděpodob-
nosti. Corneillův Cid objevil se koncem r. 1636; úspěch této slavné
tragedie byl neobyčejný („Beau comme le Cid“) a rozhodl o formě tra-
gedie pro budoucnost. — Základem Corneillova divadla je životní pravda;
řečnický typ jeho hrdin je mu pouze rámcem, formou, ve které usku-
tečnil svůj povšechný názor o člověku. Loutce, vytvořené generacemi