3. J. J. č. prot. 422/28, 36letý závozník. Před 2 dny na-
táčel motor u nákladního automobilu. Protočil klikou jed-
nou kolem a když chtěl protáčeti po druhé, asi v tom
okamžiku, jak šla klika z horního mrtvého bodu vpravo
dolů, dostal zpětným nárazem kliky ránu, takže byla ruka
násilně dorsálně ohnuta. Pocítil ihned velkou bolest v zá-
pěstí, jmenovitě na jeho volární straně a v krajině di-
stálního konce radia; bolest byla tak velká, že nemocný
téměř omdlel. Zápěstí mu následujícího dne opuchlo,
takže nemohl vůbec rukou pohybovati. Dnes, když se
dostavil k vyšetřování, je již otok trochu menší, a jsou
již možné malé pohyby prstů i ruky v zápěstí. Bolesti
jsou méně význačné.