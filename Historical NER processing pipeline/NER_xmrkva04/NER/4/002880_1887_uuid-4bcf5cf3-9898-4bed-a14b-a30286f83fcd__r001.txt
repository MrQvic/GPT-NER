bývati bude. Když nebudeš chtíti, aby jí více přibývalo,
řekni: „Již dosti, již ustaň!“ Ale pamatuj si to dobře!“
Dívka vzala hrneček, poděkovala a odešla domů ku své
matce. Dala jí hrneček a pověděla jí, čeho se dověděla od
báby. Od té doby bylo jim dobře. Neměly již hladu;
neboť vždy, kdykoli chtěly jísti, řekly jen vzavše hrneček:
„Plň se, slaď se!“ a měly hned co jísti.
Jednou odešla dívka pro vodu ku vzdálené studni. Matka
byla hladova, proto šla pro hrneček a řekla: „Plň se,
slaď se!“ I hned plnil se hrneček, a matka pojídala dobrou,
mastnou a sladkou kaši. Kaše však stále přibývalo, a matka
nemohla tomu zabrániti; neboť zapomněla, co má říci. Kaše
vytékala z hrnce na stůl, již tekla se stolu, již jí byla plná
světnička, a tekla ven oknem. Snad by byla zaplavila celou
vesničku, kdyby byla dívka s vodou se nevrátila a neřekla:
„Již dosti, již ustaň!“ Po té přestalo kaše přibývati.
Seběhly se děti, přišli vesničané, a pojídali kaše, ale
nemohli jí snísti, co jí bylo. Na štěstí přišla tam veliká
tlupa cikánů, kteří si velice pochutnávali na sladké kaši.
Tak se přece zbavili velikého množství kaše.