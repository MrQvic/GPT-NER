všelikým hodnostem zemským povoláváni byli schopní
muži z lůna národu našeho vyšlí, kteří by s to byli,
aby povinnosti národní moudře, důstojně a srozumi-
telně spravovali. I nebylo také za oněch dnů po celé
Moravě takových osob důstojných možno nalézti, které
by lidu sobě poddaného a podřízeného nemilovaly,
které by mravům, obyčejům a řeči jeho odcizeny jenom
po zahraničném sháněly se zboží, po cizí bažily způ-
sobnosti a řeči, svými domácími mravy, obyčeji a svou
mateřskou řečí ne-li hloupě a šplechtavě povrhujíce,
alespoň si toho nevšímajíce a chladní ke všemu ostá-
vajíce. V těchto skutkorodých a uznalých dobách vla-
steneckých vynikli také poprvé pánové Zlínští a první
základy hradu tomuto položili. Široké a rozsáhlé lesy,
role a luka s lidnatými vesnicemi přejal Miloš, čtvrtý
potomek zakladatele hradu Zlínského, po smrti otcově
právě ve vlastní správu.