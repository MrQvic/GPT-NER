příjemná cesta údolím Mže do Věnovsi (Wenussen) a odtud po
silnici do blízkých Kozolup a Křimic, kdež nachází se zámek
knížete Lobkovice s pěkným anglickým parkem. Povšimnutí za-
sluhují sochy „Snímání Krista“ a „Sv. Jiří“ (práce sochaře Vid-
manna). Hostince: „U Havlíka“ a „Knížecí“.
Odtud nedaleko na levém břehu řeky Mže Malesice se zám-
kem hraběte Schönborna v půvabné a úrodné krajině. V kostele
gotická monstrance, mistrné dílo z XV. století. Do Plzně vracíme
se odtud po lukách. Výlet tento vykonati možno v jednom dni.
3. Dobřany (stanice dráhy z Plzně do Eisensteinu)
s velikým, dle nejnovějších zásad pokročilé vědy vystavě-
ným zemským ústavem pro choromyslné. O přístup hlásiti
se třeba u správy ústavu.
Odtud 3/2 hodiny zámek Chotěšov náležející bavorským
knížatům Taxisům. Ze Stodu, nedaleké stanice Západní dráhy,
vrátíme se do Plzně.
O výletech do Plas, Horní Břízy, Hromic a Kazňova
viz dráhu Plzeňsko-Březenskou.