odbočíme vpravo a namíříme si po rozsáhlém pastvisku přímo k jeho
nejvyššímu bodu, označenému několika starými borovicemi. Jaké pře-
kvapení nám tu uchystáno! Stojíme na temeni skaliska na překot
strmého zv. „Velká skála“ s předhistorickým hradiskem, kde byly
objeveny četné kamenné nástroje. Vysoký a dlouhý val je dobře
patrný, druhý již skoro zmizel.
Hluboko pod námi (140 m) šumí Oslava a k ní tulí se mlýn,
protějšek tvoří Ketkovický hrad, od něho vlevo Kravíhora, před námi
směrem severním přehlédneme celou lesnatou Chvojnici, vpravo pří-
krou Plánici a další stráně, v nichž řeka velikými meandry prodírá