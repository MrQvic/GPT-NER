Tam u starého proudu,1) od zřídel
jenž chvátá z Černých hor, a v šíř i dél
jej vzhojní bludné říčky (v nichž tu tam
se zardí z bucharských hor drahokam)
až v jezero dá Kaspské část vod všech
a v chladném Orlím dokoná svůj běh —
tam při tom jasném proudu shledli svět.
A všechen ranní nad vlnami květ,
jak spěly kolem, nevdechnul v ně třpyt
a vůni svěžejší než dech a svit
byl panenský, jež prvé vášně proud
byl vrhl v libý mládí jejich pout.
Ten sen však přerván válkou; mládec, v dál
od dívky něžných očí volán, stál
na Thrácka chlumech v středu perských čet.
On změnil za klidný svůj lesní svět
teď drsný stan a války smrtný třesk
za Zeliky hled sladký divý blesk
střel řeckých a za lásky svazek své
v Byzantska pláních pouto krvavé.