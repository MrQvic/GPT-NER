Jak sladce minuly ony doby, v nichž jsem co malý
klouček tomu červenému kohoutu na dřevěné abecední ta-
bulce se obdivoval. Ze všech hranatých hieroglyfů, které
tam červeně a černě namalovány byly, líbil se mi ten ko-
hout na štítu nahoře přece nejlépe.
Znáte-li pak ale také, laskaví čtenářové, ony starodávné
dřevěné tabulky, z kterýchž jsem první počátky své učenosti
čerpal? Neznáte-li, tedy slyšte! Jakobych ji viděl, tu staro-
českou základní desku literního umění!
Bylo to čtvrt palce tlusté, pět palců široké a asi osm
palců dlouhé prkénko z dubového dřeva, dole řádným držad-
lištěm opatřené. Takové tabulky byly jako stvořeny pro
udatné venkovské kluky. Ve škole jsme se z nich učili,
jdouce ze školy jsme se nimi bili, sázejíce rány kosmo, a
odrážejíce plochou nájezdy cizí, aneb jsme jich užívali co