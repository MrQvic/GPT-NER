A badatel soudí dle statečné té ženy a dle citátu před-
chozího ihned a najisto, že naši praotcové, když právě
nebýval hladomor, jídali — něco jiného než lidské maso.
Výsledek to negativní, ale zcela positivní vepřové,
skopové a hovězí kůstky, nalezené u Stradonic, jsou již
celou a bohatou kostrou pro staročeský jídelní lístek.
A jen o několik set let později uvádí Veleslavín ve své
„Sylva quadrilinguis“ už patnácte druhů rozličných
mas, kdežto Komenský (Janua linguarum) už také co
nejobšírněji vypočítává druhy jelit, klobásů, jitrnic, na-
plněných bachorů, a t. d.
Obzvláštních nějakých jídel nenalézám ve sta-
rých památkách arci nikde. To „nejvyšší“, co kde je,
jsou u Veleslavína „vejce na másle sazená“, u téhož
„chléb dvakráte pečený“ (suchar, piškot) a u Komen-
ského poznámka, že „pečením přidávají se saláty“. To
je toho! Podobá se tedy dle všeho, že na pravou gour-
mandisu praotcové naši se přece nezmohli. Snad neměli
dost času k tomu, snad ne dost štěstí — gourmandem
se může stát jen šťastný národ. Alespoň literárních
stop není žádných, žádné vonné písničky, žádná poře-