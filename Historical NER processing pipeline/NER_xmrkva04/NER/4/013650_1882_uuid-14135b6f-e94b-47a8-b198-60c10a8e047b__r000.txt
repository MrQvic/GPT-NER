Ševcovský tovaryš, s nímž Jan Předota nyní
cestuje, jmenuje se Václav Zlatouš. Má zamluvenou
v Budějovicích práci a pospíchá uvázati se v ni.
Byl odporučen přednímu mistru v městě, psali
o něj a zkázali, že ho potřebují. Není to první
služba, již nastoupí, trvá ve světě sedm let a
zdržoval se, kde se mu vedlo dobře a kde se ně-
čemu mohl přiučiti. Je syn nábožných rodičů,
vychovali ho po křesťansku a víru svatou do duše
mu vštípili. Zvykl si u nich vyznávati ji a skutky ji
plniti, ať byl kde byl, a že se u pořádného mistra
učil řemeslu, v dobrých zásadách se nepokazil,
nýbrž utvrdil a napotom se jich více nespustil.
Je proniknut duchem lásky k Bohu a k bližnímu
a když může bloudícího bratra uvésti na pravou
cestu, nelituje práce, času ani jiných obětí a po-
kládá si za zásluhu, v pravdě-li mu prospěl.