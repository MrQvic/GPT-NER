Ku konci ještě několik slov o tom, proč
asi musil býti Jan z Pomuku prohlášen za
svatého.
Dlouhé a neobmezené panství římské církve
bylo na počátku 15. věku mocným slovem Jana
Husa v Čechách otřeseno a v několika létech po
smrti toho mučeníka, jak se zdálo z kořene
vyvráceno, a s úžasem zírala Evropa na národ
„kacířský“. Brzo však se bouře opět utišila. Když
pak národu českému za Jiřího Poděbradského
vrácena byla politická i náboženská neodvislosť,
shledáno, že staré náhledy nebyly ještě z kořene
vyvráceny. Katolické duchovenstvo uznalo za svou
první úlohu, by národní smýšlení Čechů opět s ka-
tolictvím se smířilo. I sáhlo nazpět do dob císaře
Karla IV. a ukazujíc lidu v tomto panovníku
otce české vlasti a nábožného katolíka, jalo se
líčiti syna jeho Václava jako zpupného nepřítele
kněžstva.
Čím hlouběji klesalo jméno krále Václava
v očích lidu, tím výše zmahala se sláva těch,
kteří se stali obětí jeho rozmaru a nelze již více