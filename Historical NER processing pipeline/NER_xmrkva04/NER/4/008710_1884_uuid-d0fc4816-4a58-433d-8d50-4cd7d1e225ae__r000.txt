mohlo státi, že by ten neb onen při něčem...
„zamhouřil oko“.
2. Ženštiny nemající jmění, nemohou cho-
dit do kávových společností; neboť tam se musí
při každé historii něčím „přispěti“.
3. Každý, na němž není vlásku dobrého,
může jít do společnosti kafičkářek, aniž by mu
hrozilo nebezpečí, že ho pořádně „scuchají“.
4. Členové kávových společností nesmějí
mít dobrou paměť, aby mohli bez skandálu vče-
rejší historky dnes jinak zcela vyprávěti.
5. Každý člen musí rodinné záležitosti ce-
lého svého sousedstva znáti, aneb aspoň — že
je zná — se domnívati.
6. Začáteční formule, jakož i závěrek každé
historky musí vždy zníti: „Mé dámy, zůstane
to mezi námi!“
7. Čest bližního musí být opatrně a ni-
koliv s kořenem trhána, aby bylo i budoucně
na čem utrhávat.
8. Žádná mužská osoba nesmí dámy ka-
fíčkářky při jejich díle špehovat a pozorovat,
aby se nemusely styděti, když lezou i mužům
na kůži.
9. Když se společnost rozchází, musí si
mysliti každý svůj díl.
10. Že je káva špatná, smí se říci jen
v nepřítomnosti té, kteráž ji vařila.