Předpisy, které jsou otištěny v prvé části této
publikace, slouží za podklad pro provedení té části
očistné akce od válečných provinilců, zrádců a kola-
borantů, která je svěřena výlučně národním vý-
borům.
Základním předpisem je dekret č. 138/1945 Sb.
K němu pak přistupují směrnice ministra vnitra ze
dne 26. listopadu 1945, č. B-2220-23/11-45-I/2, které
jsou pro národní výbory závazné. Závaznost směrnic
plyne přímo z § 1, odst. 3 cit. dekretu, což má za
následek, že směrnice nejsou pouhým vnitřním po-
kynem, jehož porušení by se neprojevilo navenek.
Svou závazností stávají se směrnice předpisem, jehož
nedodržení by mohlo míti stejné následky jako po-
rušení jiného závazného předpisu. Strany se mohou
v řízení směrnic dovolávati a jejich nedodržení uplat-
ňovati v odvolacím řízení.