Bezhlavý muž.
Malý kousek od dělnické kolonie „Ka-
mence“ k »Mexiku« jsou po pravém břehu
řeky Ostravice vyvýšeniny, sestávající ze
starších naplavenin, v nichž nacházejí lidé
zbytky zvířat předvěkých, jakož i předměty
rukou lidskou v pravěku shotovené. O
místech těchto vypravuje si lid náš mnoho
zajímavých pověstí o pokladech, které zde
zakopány jsou, o strašidlech, která za času
nočního své rejdy zde tropí, o zámku, který
zde před věky stával a se propadl atp. Jistý
stařeček zdejší vypravuje, že prý o půl noci
viděti lze v těchto místech bezhlavého
jezdce na ohnivém koni. Někdy prý bez-
hlavý tento muž také v kopci něco vyko-
pává.
O bezhlavém muži mnoho mezi lidem
se vypravuje nejen zde u nás, ale také v
krajinách jiných a bylo by věru velmi za-
jímavé, všechny ty pověsti o bezhlavém
muži sebrati a uveřejniti. Snad by se při
tom přišlo na původ pověsti.