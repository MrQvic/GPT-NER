Otázka nástupnictví v zemích Matyášových byla již od delší
doby předmětem bedlivých úvah při dvoře císařském. Poněvadž
císař se svou manželkou Annou Tyrolskou potomků se nedočkal,
bylo třeba vzhledem k hrozivému chování stavů protestantských
v Čechách i v jiných zemích postarati se zavčas o nástupce. Ze
žijících dosud bratří Matyášových oba, Maximilian i Albrecht,
pro pokročilé stáří sřekli se svých práv, a tak z celé linie rakouské
nejblíže oprávněným nápadníkem všech zemí, kde bylo uznáváno
dědičné právo rodu Habsburského, stal se arcikníže Ferdinand
Štyrský. Jemu však bylo zápasiti s mnohými překážkami. Přede-
vším byl to španělský král Filip III., který jsa po matce Anně vnukem
císaře Maximiliana II., zdvihl nároky na dědictví po Matyášovi;
Ferdinand teprve po delším vyjednávání a mnohými důležitými
ústupky pohnul jej k odstoupení. Druhou překážkou byl kardinál
Khlesl, který se obával o svůj vliv u císaře, jakmile by formálně
uznán byl za nástupce Ferdinand, jehož důvěrníkem a platným
rádcem již tehda byl štyrský šlechtic Hanuš Oldřich Eggenberk.
Proto hleděl Khlesl rozličnými vytáčkami celou tuto otázku od-
ložiti co nejdále do budoucnosti, a teprve, když arciknížata