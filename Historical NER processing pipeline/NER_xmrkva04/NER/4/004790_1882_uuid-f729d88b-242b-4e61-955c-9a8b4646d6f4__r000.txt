novým písním. Pro každý čas jsme měli jiné a
všecky se nám dařily tak výborně, že i cizí osad-
níci přicházeli nás poslouchat.
Jsa doma a na faře zaměstnán, nepomyslil
jsem na toulky. Dlouhou chvíli jsem neměl nikdy,
ano vždy mi byl den krátký, že ještě to a ono
rád bych byl vykonal. Hrávati v hospodě s muzi-
kanty, zakázalo se mi hned na počátku a netoužil
jsem po tom a neměl jsem toho věru zapotřebí.
Od vrchnosti jsem dostával svých padesát zlatých,
padesát zlatých jsem měl služby, učitel mi přál,
velební páni mi přáli též, a všickni ještě k vedlejším
výdělkům mi dopomáhali. Spokojeně a blaženě
žil jsem jako mezi svými.