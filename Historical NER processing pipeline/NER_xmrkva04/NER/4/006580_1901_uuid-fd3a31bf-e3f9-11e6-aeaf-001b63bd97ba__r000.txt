Jak známo, jest roztírání barev oleji, nelze-li je pro-
vésti strojem, práce stejně namáhavá jako zdlouhavá a přes
to na první pohled nevyhnutelná. Přece však možno lehčím
a rychlejším způsobem účelu toho dosáhnouti.
Jak dosud bylo shledáno, možno jest to při bělobě
olovné, zinkové, suříku (minium), sazích, tedy právě při
látkách nejčastěji užívaných, kdežto jiné jako okr a hlinka
k tomu se nehodí.
Způsob onen, jehož možno v nejmenším i největším
měřítku použiti, jest následující:
Barva v prášku rozpustí se ve značném dílu vody (saze
v líhu) a slabá lázeň tato procedí se jemným, vláskovitým
sítem, čímž zbaví se hrubších částí. Když se pak bylo bar-
vivo u dna usadilo, slejeme větší část vody, přidáme lněný
olej a roztíráme a propracujeme massu důkladně třecí pa-
ličkou. V několika minutách slučuje se olej s barvivem,
voda vylučuje se na povrchu v čisté vrstvě a dá se snadno
slíti. Dalším třením a hnětením dá se ostatní voda ještě
odstraniti, načež barva je způsobilá k natírání a možno ji
libovolně olejem neb sikativem rozřediti.