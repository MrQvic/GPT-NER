Jak již shora dotčeno, jsou výtěžky z pěstování brusinek nestejné,
50 až 100 bušelů na akr, (4350—8700 litrů na hektar) pokládá se vše-
obecně za žeň dobrou; při dobré kultuře a příznivé povětrnosti docíleno
však i 150 bušelů (13.050 litrů na hektar). — Záleží-li na tom, aby se
bobule udržely až do příštího jara, pak necháme je prostě zmrznouti:
v této formě nejlépe se zachovají.*)
Odrůdy brusinky velikoplodé rozvrhovány jsou obyčejně ve tři
skupiny hlavní a sice: Belle-Cranberry, Bugle-Cranberry a Cherry-Cran-
berry. Tyto tři variety možno sice věrně rozmnožovati, avšak tu a tam
vyskytují se přece některé keře, při kterýchž jest těžko rozhodnouti,
které z uvedených skupin měly by býti přičteny. Velikoplodé ovoce nej-
raději kupuje se hlavně tehdy, pak-li intensivně červenou barvou se
honosí, bez rozdílu, které odrůdě náleží. Barvu bledou pokládají kupci
z pravidla za příznak nedostatečné zralosti plodův.