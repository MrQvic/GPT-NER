věli podál od svých příbytků, budujíce je na sklepito, aby ani
tehda, kdyby plamen střechu srubovou zachvátil, strop prohořeti
nemohl. (Viz srub na str. 115.)
Jest ovšem věcí přirozenou, že v každé krajině svým zvláštním
způsobem stavěli sruby. Jaké na Opavsku byly sruby, viz obrázky
na str. 113. a 115. Třetí srub z Opavska, totiž z Mokrých Lazec,
jehož fotografii nám laskavě poslal professor V. Hauer, nápadný
jest proto, že stojí před samým obydlím na levo, nikoli na pravo
ode vrat. Ostatek sruby k Opavským podobné vyskytují se po
různu i na Moravě na př. v Napajedlích blíže hřbitovní ulice.
A v Křelově letos teprvé, jak nám oznámil řídící p. učitel, zbořili
skutečný srub.
Na Zlínsku říkají takto srubům sýpka, ale celkem sýpky ty
nerůzní se nic od srubův: jsou vzdáleny od obydlí, v poschodí
přechovávají potraviny a v přízemí nářadí.