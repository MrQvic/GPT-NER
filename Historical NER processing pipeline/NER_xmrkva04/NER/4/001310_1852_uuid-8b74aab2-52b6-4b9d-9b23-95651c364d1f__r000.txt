„Já půjdu do světnice a navečeřím se,“ pravila
Madla.
„A já též,“ doložila Běta.
„Posečkejte chvílku,“ zvolal Jak, své milenky
zadržuje. „Zde se rozloučíme — snad na vždycky. Jak
jsem vám již pravil, hodlám dalekou cestu nastoupiti,
s které, jak se mi zdá, nikdy se nevrátím.“
„O nemluv tak,“ zvolala Madla. „Učiníš mne
nešťastnou, jestli v pravdě tak smýšliš.“
„Pouhé o tom pomyšlení je mi nesnesitelné,“
vzlíkala Běta.
„Mějte se dobře,“ zvolal Jak, je objímaje. Vez-
měte tento klíček k Baptistovi Kettleby-mu,
ukažte mu jej a on vám vydá skřínku, v kteréž pa-
desát guineí a nějaký šperk naleznete. O peníze se roz-
dělte a šperk noste na mou památku. O to vás však
prosím, abyste, milujete-li mne jen trochu, v domě
tomto vše nechali na svém místě.“
„Ani za celý svět nevezmeme ničehož!“ zvolaly
obě dámy společně.
„S Bohem!“ zvolal Jak, a odtrhnuv se od nich,
spěchal ulicí.
„Co si teď počneme, Madlo?“ vzlíkala Běta.
„Inu, bláhová, vejdeme tam, a všecko, co jen
budeme moci, odneseme,“ odpověděla Madla. „Já vím,
kde všechny drahocenné věci jsou uschovány. Když nás
Jak opustil, co bude po tom, bude-li se na nás hor-
šit nebo nic?“
Nyní se ozvalo zahvízdnutí.