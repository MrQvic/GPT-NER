Byť by nebyli učinili nic víc, než že jejich
vinou mezi mnou a Pontusem nedorozumění povstala,
byla by škoda neocenitelná. Věc už se vyjasnila, že
to nebyli moji lidé, ale list s výhrůžkami, který mi
Pontdus napsal, zůstal, a ten mu neodpustím. Pontus
jest švakrem královým, ale to je pochybno, zdali by
se mým švakrem mohl stát, zdali by radzivillovské
prahy pro něho nebyly příliš vysoké.
Vaše knížecí milost račiž se samým králem,
nikoli s jeho sluhy jednati.
Tak chci učinit.... A jestli mne útrapy ne-
zabijí, naučím toho Švéda spůsobům. Jestli mne
útrapy nezabijí, a jestli tím vše neskončí, neboť není
trní ani bolesti, jichž bych zde byl ušetřen. Těžko,
těžko je mi... Kdo by uvěřil, že jsem tentýž jako
pod Lojovem, pod Řečicí, Mozáčem, Turovem, Kijo-
vem a Berestečkem? Celá Republika hleděla na mne
a na Višňoveckého jako na dvě slunce. Všecko se
chvělo před Chmelnickým, a on se chvěl přede mnou.
A tatáž vojska, jež jsem v dobách všeobecné pohro-
my od vítězství k vítězství vodil, dnes mne opustila,
i ruce na mne zvedají jako na zrádce...