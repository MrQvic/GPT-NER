Dí Jezabel: „U Acherontu! Bídně
lid tento nestoudný se chová k tobě,
jsi trpěliv, s ním jednáš příliš vlídně!
Proč mečem, kopím netresceš jej
v zlobě!
Věz, bývá soumar vzdorný bez ostruhy,
a velbloud zuří, ustoupíš-li v mdlobě.“
— „Bůh Judy žárlivý mne v strachu
v tuhý
jme žernov, Nabotha Bůh, Eliáše,
on lidu vzteklého by zdrtil kruhy.
A rozmrhal by všecko štěstí naše,
že byl bych jak vůl na oltáři řvoucí,
jenž, co nůž brousí, rozhlíží se plaše.
Ne, počkám. Z Dan a Bethel všemohoucí
mně bozi pomohou, jsemť jejich štítem,
by Naboth propad mojí zášti žhoucí.“
„Vstaň, vládče, jez a záhy v činu
hbitém
já sama udělám, co pán můj váhá!“
dí Jezabel s hořkého smíchu kmitem.