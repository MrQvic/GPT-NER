Parbleu. Budete z toho mít radosť. A nyní jděte
— já musím dříve shrábnouti svůj podíl z dneš-
ního příjmu, je to ovšem výdělek bídný, mne ne-
hodný. Za půl hodiny uvidíme se opět.“
Edgar spěchal k východu divadla, kdež za-
stal Lenorku a Krišpína s Annou naň už čeka-
jící. Vypravoval nevěstě své málo slovy, kterak
v jednom z herců nalezl někdejšího známého,
schudlého barona a připravoval ji na jeho ná-
vštěvu.
Šnek přišel velmi elegantně oděn. Přes ob-
mezené svoje prostředky naložil si na to, aby ve
svém zevnějšku stavěl na odiv barona, člověka
salonního.
Jeho hejskovství neučinilo příjemného dojmu
na obě nepodjatě přirozené dívky a Lenorka vy-
slovila se po jeho odchodu bez obalu Edgarovi,
že nepochopuje, kterak se mu takový člověk
může líbiti.
Edgar ji upokojil. „Poznal jsem jej v jeho
lesku náhodou,“ pravil, „zdaž se smím za něho
styděti, protože se mu štěstí stalo nevěrným?
Nikdy mně nenapadne, abych s ním vstoupil ve
svazek jakýsi. Co pouze trpíme, nemusíme ještě
milovati.“