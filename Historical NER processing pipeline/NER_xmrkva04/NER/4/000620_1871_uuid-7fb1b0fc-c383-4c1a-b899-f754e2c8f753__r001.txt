Průvod korunovační ubíral se z chrámu do
královského hradu, kdež odbývány byly slavné
hody. Také Teréza, Volodna a přátelé jeho nalézali
se v davu lidu, jenž jedním proudem provázel
zdlouhavě se pohybující řadu stavův, prelátův,
předních úředníkův a jiných osob vznešených.
Hlasové, jakéž porůznu zaznívali mezi zástupy,
byli nazvíce výrazy radostných pocitů; avšak ne-
daleko Terézy ozval se hlas, jenž k sousedu svému
pronesl slova významu opačného. „Ujišťuji vás,“
pravil tento hlas, „že jest to chrám modlám zasvě-
cený, že jest to modloslužba Baalova! Nic jiného,
než jako bychom obětě přinášeli Molochovi!“
„A přece jsou to jen staré v zemi této zasvě-
cené obřady,“ odpovídal hlas jiný mnohem mírnější.
Teréza ohlédnouc se uzřela muže jednoho