a krásného jitra přiběhl po několika
dnech ku dvorci bosonoh desítiletý
hošík Solarův, a poněvadž nikoho ne-
bylo právě přede dvorcem a u vrat pomžikuje
ležel hrozný sultán, stanul rohem, poškrabav se
jednou rukou ve vlasech a druhou vstrčiv do
kapsy, hleděl kolem sebe. Ku předu nemohl a
nazpět nesměl. Již natahoval moldánky a do očí
tlačily se mu slzy, že přece musí nazpět s ne-
pořízenou, když v tom uzřela jej slečna Lína.
Popošedši blíže ptala se ho: »Co bys rád,
holečku? Pojď sem a neboj se!«
Hoch sňal poloroztrhanou čepici s hlavy,
jak jej byla doma matka naučila, a všecek se
třesa upřeně hleděl jenom na psa. Slečna po-
hladila jej po rozcuchaných vlasech a znova ptala
se: »Co bys rád, holečku?«
»Pantáta řekli, že by byli rádi, kdybyste přišli
k nim,« po chvíli přece dodal si hoch mysli a
pološeptem promluviv.
»Čí pantáta?«
»No náš.«
»Ale neřekl, abych já přišla? Kdo má k vám
přijíti, nevíš?«
Hochovy informace byly tytam. Buď ho
paměť opustila, aneb netroufal si dále mluviti,
mlčel. Slečna sama musila se vyptávati a vzví-
dati, až potom domyslila se, že doktor Zober
posýlá pro Lisce.