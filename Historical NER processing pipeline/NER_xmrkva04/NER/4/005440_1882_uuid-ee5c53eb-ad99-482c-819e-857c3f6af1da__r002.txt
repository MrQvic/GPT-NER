telé, jichž bylo počtem přes 70. O 10. hod.
konaly se církevní obřady, při nichž hudbu
a zpěv řídil p. J. Hartig, říd. uč. ze Zl.
Olešnice. Po té zapěli pp. učitelé u školy
dojemný truchlozpěv. Po obřadech vyzdvižena
jest mrtvola a vezena do chrámu Páně bo-
skovského. V čele průvodu ubírali se žáci
nesouce černý prapor. Za mládeží seřadili se
vojenští vysloužilci z Jeseného s hudbou, pak
vysocký zpěvácký spolek, pp. učitelé a ducho-
venstvo. Průvod vedl důst. p. vikář Kouble.
Za rakví ubírali se příbuzní a veliký počet
obyvatelstva nejen domácího ale i cizího.
V kostele boskovském provozováno slavné
rekviem od Láblera. Po odbytých církevních
obřadech veden průvod na hřbitov, kde u
hrobu zapěli pp. učitelé příležitostný sbor
a pp. hudebníci zahráli dojemný smuteční
pochod, načež mrtvola za všeobecného zá-
rmutku v chladné lůno země byla spustěna.
Tvrdé hrudy s temným rachotem dopadaly na
poslední schránky našeho přítele, my pak
s bolným srdcem vraceli jsme se od hrobu.
Tělesnou schránku jeho kryje ovšem rov, ale
upomínka na jeho laskavosť ku každému, jeho
otcovskou péči o své svěřence ta v srdcích
našich nikdy, nikdy nevyhyne. Pokoj jeho
popelu!