Ráno druhého dne po příjmu Eckhofovu bylo
v obydlí tohoto herce, jindy tak tichém, velmi hlučno
a veselo.
Fckhof dával svým spoludruhům snídaní: chtěl si
s nimi po těžkém namahání minulého večera trochu
odpočinouti, chtěl těmto vyhladovělým umělcům aspoň
hodinu radosti a veselí opatřiti, a poněvadž byl dnes
jeho měšec naplněný, chtěl také naplniti žaludky svých
přátel.
„Pijte a buďte veseli!“ zvolal ku svým druhům,
„ať zapomeneme aspoň na několik hodin, že jsme
chudí, opovržení němečtí komedianti. Mysleme si, že
patříme k těm vysoce váženým francouzským divadel-
ním umělcům, jimž v Německu s takovou ochotou pe-
níze, čest, vážnost a lásku dávají. Pozdvihněte sklenice
a připijte si se mnou na zdar umění německého!“
„Tedy na zdar Eckhofovi!“ zvolal jeden z vese-