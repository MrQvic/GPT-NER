vždyť víte —“ a končil ji buď slovy: „Vždyť
víme — vždyť už jsme o tom tolikrát vypra-
vovali — není ani třeba šířiti slov,“ nebo po-
dobně.
Jeden vyptával se na Prahu vůbec, jiný na
politické poměry, ten na nějakého známého,
onen na nějakou malichernost — slovem každý
na něco — a pan Vejrovský odpovídal vlídně
a ochotně, jako jindy, ale nápadně stručně, la-
konicky.
„A jak se vám jelo v té psotě domů z ná-
draží, pane Vejrovský?“ optal se konečně pan.
děkan tonem dobromyslně soucitným.
„Ah!“ zvolal mimo nadání vesele tázaný.
„Znamenitě — výborně, nejdůstojnější pane
děkane!“
„V té psotě?“ opáčil děkan. „Jak tomu mám
rozumět?“
„Právě jen tak, jak povídám,“ zní odpověď.
„Jel jsem jako s vichrem o závod — koně letěli
jako zběsilí — já sám je řídil — —“
„Ale vždyť vám šlehal vítr déšť přímo do
očí!“ vpadl poštmistr, jenž si byl patrně dříve
všímnul, kterým hlavním směrem byl vítr vál.
„Někdy — někdy, pane poštmistře,“ odvětil
pan Vejrovský s úsměvem, o němž nedalo se
rozhodnouti, znamená-li spokojenost s otázkou
nebo s odpovědí.
„A nic se vám nepřihodilo — pranic?“ optal
se důchodní.