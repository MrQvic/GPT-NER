Na slunci se vyskytuje v značném množ-
ství; odtud i jeho jméno (řecké helios, slunce).
Ve vzduchu se vyskytuje v nepatrném množ-
ství, hojnější je již v plynech prchajících z ně-
kterých minerálních pramenů (až 10 %), kdež
je rozpuštěno, a bylo dokázáno i v báňských
plynech.
Jest inkludováno v četných minerálech, ze-
jména uranových, dokonce i v lávě (obzvláště
vesuvské) avšak toliko v nepatrném množství
(asi o 0.2% užitého minerálu).
Značnější množství helia bylo nalezeno
v zemích plynech v státech severoamerických
(Texas, Oklahoma, Kansas, Ohio, Nový York,
Pensylvanie, Záp. Virginie, Indiana atd.). Tyto
plyny obsahují až 1.5% helia.
Výroba helia se zakládá na tomto postupu:
Prchavé zemní plyny se skládají z četných
složek, které — vyjma helium — při nízké
teplotě zkapalnějí, takže helium zůstává ve
skupenství plynném a snadno se oddělí
od směsi.
Přírodní plyn je proto nassáván do ex-
tračního aparátu, kdež se zkapalní; helium se
převede do zvláštní nádrže, načež se filtruje
páleným dřevěným uhlím. Uhlí zachytí všechny
nečistoty a nechá pronikati jen čisté helium.
Po určité době se však uhlí nasytí a musí
býti regenerováno; dělá se to novým vypá-
lením uhlí za nepřístupu vzduchu.