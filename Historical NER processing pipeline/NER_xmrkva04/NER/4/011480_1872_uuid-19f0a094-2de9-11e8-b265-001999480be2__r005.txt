Ústavy peněžní a pojišťovací.
Tíseň peněžní. Česká národní banka a česká union-banka
vypověděly za příčinou nynější peněžní tísně část cenných listů v zá-
stavě u nich složených. Tímto opatřením dosáhne se ovšem pravý
opak toho, co se snad zamýšlelo, můžeť se jím v nynější době způso-
biti povážlivá peněžní krise.
Vzájemně pojišťovací ústav prince Benj. z Rohanů
v Lysé n. L. změnil ve valné hromadě v pondělí dne 14. t. m. za
hojného účastenství odbývané název svůj v následovně: „První český
rolnický spolek ku vzájemnému pojišťování proti škodám z ohně a
krupobití v Lysé nad Labem.“
Nové vzájemně pojišťovací ústavy okresní v Čechách.
Okresní výbor vlašímský koná nyní přípravy ku zřízení vzájemného
pojišťovacího spolku okresního. Okresní výbor bechyňský vydal před
nedávnem provolání k občanstvu tamnějšího okresu, ve kterémž pobízí
ku súčastnění se při vzájemně pojišťovacím ústavu okresu bechyň-
ského. Ústav tento vstoupí v život, jakmile bude lze 1000 zl. roční
premie očekávati; dojista ale 1. lednem 1873. Správu ústavu toho po-
vede okresní výbor.