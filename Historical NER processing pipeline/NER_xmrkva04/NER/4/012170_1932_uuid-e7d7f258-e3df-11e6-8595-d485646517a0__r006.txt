XVIII. členská schůze konána dne 20. října o 18. hod.
v interní posluchárně za předsednictví prof. dra Vanýska.
1. As. dr. Hybášek demonstruje 51letou ženu, u níž byla
provedena pro vnitřní Ca laryngis laryngectomie podle
Šercera. Nemocná snesla operaci téměř bez reakce —
nejvyšší teplota po operaci byla 37.4 C — a také celé
postoperativní léčení probíhalo ideálně. K úplnému zho-
jení bylo třeba 9 týdnů. Nejobtížnější z léčení postopera-
tivního byla sutura pharyngostomatu; tato obtíž však
byla daleko vyvážena přednostmi, které poskytuje zalo-
žení pharyngostomatu podle methody Šercerovy. Tím
způsobem podařilo se nám, začátečníkům, operovat 2
případy, z nichž jeden — demonstrovaná žena — se zhojil,
druhý — muž 52letý — zemřel za 2 měsíce po operaci,
když tato byla již téměř zhojena, těžkou kachexií. Exi-
tus tohoto případu nelze však přičísti na vrub operace:
šlo o rozsáhlý Ca laryngis et tracheae s metastasou a
nemocný byl laryngectomován ve stavu velmi sešlém
(vážil asi 45 kg) a udržel-li se ještě po operaci 2 měsíce
na živu, svědčí to o přednostech laryngectomie Šerce-
rovy. (Autoreferát.)