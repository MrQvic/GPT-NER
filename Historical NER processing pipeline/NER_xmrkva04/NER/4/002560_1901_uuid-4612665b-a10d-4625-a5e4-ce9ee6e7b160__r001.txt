IX. Katolická reformace a obnovené zřízení zemské (1621—1628).
Po úplném potlačení povstání v českých zemích vláda
císaře Ferdinanda II. nespokojila se potrestáním vinných osob,
nýbrž užila vítězství svého ještě dvojím směrem v létech potomních:
jednak k potlačení rozsáhlých svobod stavovských ve prospěch
moci panovnické, jednak k vymýcení řádů protestantských v té
míře, jako se před tím stalo v zemích štyrských, tak aby i tu
katolictví stalo se jedině oprávněným a trpěným náboženstvím.