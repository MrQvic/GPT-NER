Než doba rozkvětu a blahodárné činnosti
kláštera byla záhy přervána... Nastaly nepo-
koje a bouře v zemi, jež vyvrcholily válkami
husitskými. Jediné „Letopisy Zábrdovické“
zmiňují se o katastrofě, jež postihla Novou
Říši. Dovídáme se z nich, že Nová Říše byla
pustošena vojsky husitskými r. 1423 a 1424.
Zboží klášterní bylo zabráno uchvatiteli, panny
se rozprchly nebo snad — jak praví pověst —
byly na útěku vehnány do rybníka, v němž
utonuly. Pokud lze souditi podle těchto až
příliš stručných zpráv, pokoušely se panny
s proboštem Ondřejem po odchodu husitů ob-
noviti společný klášterní život, neboť teprve
Prokop Holý r. 1430 srovnal klášter úplně se
zemí. Ještě r. 1433 loupili Sirotci v Nové Říši
a okolí, byla obléhána Telč i Slavonice. Panny
klášterní našly útulek v Telči v klášteře sv. Ducha.