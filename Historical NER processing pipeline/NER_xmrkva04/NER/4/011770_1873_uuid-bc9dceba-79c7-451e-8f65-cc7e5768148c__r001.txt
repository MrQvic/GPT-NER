Jasně svítilo slunce na přečetné náhrobky volšan-
ského hřbitova u Prahy, kdež tolik tisíc Pražanů po
hlučném životě v hlavním městě srdce Evropy věčný
sen vyspává. Vlhké chladno klidného zátiší toho ochladí
mnohé srdce, jež za živa příliš vřele bilo.
Parsové v Eranu a Indii zovou hřbitovy své „vě-
žemi mlčení“; my bychom mohli nazvati své hřbitovy
zahradami míru, kdyby u nás nebyl zahostěn opravdu
barbarský zvyk, pohřbené vždy po sedmi letech vyko-
pávati a čas od času na sta křížů prodávati*), na něž
druhdy láska pozůstalých věnec immortelek zavěsila.
Zvláště dojemná a chmurná poesie vane po těchto
hřbitovech. Nechť sebe více květů na nich kvete a
vonný zápach šíří, přece musíš vždy vzpomínati tichého