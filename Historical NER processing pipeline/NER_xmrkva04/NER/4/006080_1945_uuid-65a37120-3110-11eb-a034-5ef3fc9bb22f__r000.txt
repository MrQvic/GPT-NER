hosté, mezi nimiž je velký počet starších i
starých paní, holdujících pivu a kouření, po-
slechnout naše písničky. Nevím, proč si jeden
z hostů, primář zdejší nemocnice, oblíbil právě
»Hercegovinu«, starou vojenskou odrhovačku.
Naučil se slovům a dovede ji zpívat jako nějaký
starý mazák od artilerie se všemi náležitými
zvukovými efekty.
Hostinští mají naše »hospodáře« rádi, protože
se dovedou podívat sklenici do dna a mimo zpěv
a někdy i muziky nenadělají příliš velký povyk.
I na velice nepopulární výzvu »Time, please«, a
několikeré zhasnutí na znamení hodiny desáté,
hodiny policejní, si naši kluci zvykli. Jen sem
tam padne nějaká šťavnatá poznámka, naposled
se spustí nějaká na rozloučenou nebo na dobrou
noc, dopije se poslední pinta a jde se domů.