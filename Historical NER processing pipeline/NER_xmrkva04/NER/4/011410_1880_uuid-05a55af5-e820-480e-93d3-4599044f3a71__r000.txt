„Spiknutí?“ tázal se udiven a s výrazem nej-
většího překvapení.
„Nepřetvařujte se mladíku!“ pravil špicl po-
hrdavě. „Víme o všem. Policie bývá dobře zpra-
vena. Také byste již nebyl na svobodě, kdyby-
chom chtěli jednati s vámi dle zákona. Jak pra-
vím, Jeho Jasnost odpouští vám mladistvou
nepředloženost, studentskou zpupnosť; i udílí vám
milost, avšak za jednou výminkou.“
Ferdinand nebyl tak nemoudrým, aby se
snad tázal, jaká jest to výminka, nýbrž srdnatě
popíral vše.
„Pane komisaři,“ zvolal, „mluvíte pro mne
v hádankách. Pamatuji se ovšem, že byl jsem
Jeho Jasnosti nepatrnou službičkou užitečným;
byla to však má povinnosť a každý jiný byl by
učinil totéž. Než o zločinném spiknutí, o jakém
mluvíte, nevím zhola nic a nemohu tedy, cítě se
nevinným, příjmouti žádné výminky.“
„Nepohrdejte svým štěstím,“ usmíval se
úřadník, „radím vám to přátelsky. Že však mou
radou opovrhujete, musím přikročiti k své povin-
nosti.“
Tajný se odmlčel. I „v udílení milosti“ ne-
mohl slídící jeho nos zapříti svou povahu.
„Jsem připraven. Právo nedá nevinnosti za-
hynouti,“ pevným hlasem odpověděl Ferdinand,
ač s tlukoucím srdcem.