Navraťme se do údolí u Mezikříží.
Bouře rozdělila se a měsíc osvěcoval Švechat
ku, přeplněnou kalnou vodou, jakož se zrcadlil
v nesčíslných kalužích, jenž činily vozovou cestu
nesjízdnou. V skalní skrýši, bydlišti pytláků
seděl Krištof, pacholek z kláštera liguoriánského,
na sudě nevrle šoupaje nohama semotam. „Syn
oběšence“, náčelník roty, poděloval své lidi zla-
ťáky a stříbrňáky.
„Již čas,“ pravil Krištof.
„Jsem hned u konce,“ odpověděl náčelník.
„Kde je Kuba?“
„Nevím Neviděl jsem ho již celou hodinu,“
ozývaly se hlasy pytláků se všech stran.
„Také dobře! Upravíme to bez něho. —
Nyní však, bratří, musíme poraditi se, kam se
obrátit. Již se vyslalo proti nám vojsko; a když
se dnešní čin roznese, budou nás stíhati úsilovněji,
než kdybychom vydrancovali a spustošili několik
selských baráků. — Uhry anebo Amerika, toť teď
heslo naše!“