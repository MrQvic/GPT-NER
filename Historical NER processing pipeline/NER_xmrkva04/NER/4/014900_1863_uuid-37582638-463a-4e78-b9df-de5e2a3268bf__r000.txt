Jakub. Nu — toť také víte, že v oděvu pana
Vendelína vězí kočí? — aspoň cizý člověk!
Marie. Ano, ano! — kočí jeho ne — ale cizý,
neznámý člověk!
Jakub. Nu — s tím se milostpaní baronka tak
daleko pustila, že se v sále hubičkovali!
Marie (sepne ruce). Jak?!
Jakub. Pan baron se to dozvěděl, a je nyní
vztekem celý bez sebe!
Marie (před sebe). Teď se udělal den! — Teď
tomu rozumím, paní sestro! — Ó! bezbožně! bez-
božně! — (K Jakubovi.) A víš ty to dozajista?
Jakub. Vždyť jsem se na to díval, když se
milovali, jako dvě hrdličky!
Marie. Jako dva vlci! — A proto mne paní
sestra napřed obálela v samou mylnou důvěrnost! —
Slyš, Jakube! loudej se v patách za nimi — tu
máš prozatím něco! — (Dá mu peníze.) Přineseš-li
více důvodů, třikrát tolik ti dám!
Jakub. Poníženě ručičku líbám! (Políbí jí ru-
ku.) — Já se rozosmím, a postavím do každého
kouta jeden díl —
Marie. Kdyby's takhle vypátrati mohl, na
které místo jedno druhé vyzve —
Jakub. To již vím! v devět hodin se hodlají
tady na zahradě sejít!
Marie. Tady? — Dobře! — Také se dám na-
jít! (Odběhne.)