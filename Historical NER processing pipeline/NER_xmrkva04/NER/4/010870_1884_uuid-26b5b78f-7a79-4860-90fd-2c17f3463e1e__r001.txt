Znáte homolovitý a svatým křížem korunovaný ten
vrch na pravém břehu našeho královského Labe nedaleko
Litoměřic, jenž tak zasmušeně zírá do vln pod ním plynou-
cích, jakoby v nich četl kusy historie domácí, historie slávy
a utrpení, povznesení a klesnutí milého národa našeho? Zírá
tam stále do té věčné živé knihy vln, zírá tam a čte tam
čas po čase i svou vlastní historii a když ji přečte, zasmuší
se znovu, zachvěje se a sesype se šíje své kus země, aby
ho tak netížila a aby zachoval památku kletby, na něm před
tisíci roky prý vyřknuté. Ale tenkráte byl Radobyl vyšší
než je dnes, asi jako prý sousední Milešovka.
Znáte pověsť tu? Povím vám ji.