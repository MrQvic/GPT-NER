nezdrželivost a nestálost, ve štěstí prostopášná bujnost,
v nehodách brzká malomyslnost, a nad to urputná svéhla-
vost a z ní se plodící nesvornost a mstivost, jenž byly po-
vždy národu našeho největším neštěstím. Majíce úplnou
nevázanost za svobodu až příliš často zapomínali, že tam
svobody není a býti nemůže, kde nepanuje zákon mocí
svatou všem občanům.
Ze všeho, co jsme tuto pověděli, patrně vysvitá, že
prvověcí Čechové nikoli nebyli takoví surovci a polodivo-
chové, za jaké je mnozí v předešlých věkách vyhlašovali,
ano naopak obraz jejich mravů a soukromého i veřejného
života ukazuje na vzdělanost v onom věku nevšední, za
kterou sousední jejich národové, jmenovitě Němci, daleko
pozadu byli. Pročež musí nám býti svatá památka praotců
našich, jejichžto pěkné cnosti měly by nám býti příkladem
následování hodným, jakož i neméně vytčené jejich vady
za důtklivou výstrahu nám sloužiti mohou.