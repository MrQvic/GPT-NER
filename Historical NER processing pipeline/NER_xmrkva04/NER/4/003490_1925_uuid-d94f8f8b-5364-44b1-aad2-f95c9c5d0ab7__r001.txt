Na kmenech a větvích jabloně vyskytla se ve velké míře
mšice krvavá (Schizoneura lanigera Hausm.). Byla v celé
oblasti všeobecně rozšířena a objevovala se zejména v obcích Mar-
marošská Solotvina, Akna Slatina, Hrušovo, Hor. Střed. a Dol.
Apša. Velmi silně napadla jabloně v obcích okr. Tiačevo, pak
v obci Záluž, okr. Mukačevo, kde byly jí zamořeny celé zahrady.
Škůdce působí tu již delší dobu, což jest patrno z velmi četných
rakovinných ran a nádorů na větvích stromů, které jsou vyvolány
jeho ssáním.
Podobné vzorky rakovinných ran na větvích jabloně byly za-
slány z obce Buštiny, okr. Tiačevo, jež však nebyly vyvolány
mšicí krvavou, ale parasitickou houbou Nectria ditissima
Tull., která se usazuje na ranách větví a kmenů, jež byly způ-
sobeny mrazem. Mráz v tomto období silně poškodil hlavně stromy
mladé. Nejvíce pomrzlých stromů bylo pozorovati v okresu Mu-
kačevo a Vel. Sevljuš, hlavně ve školkách.