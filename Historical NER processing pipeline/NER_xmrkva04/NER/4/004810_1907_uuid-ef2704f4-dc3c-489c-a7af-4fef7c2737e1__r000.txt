stínech; ukazuje na nádech minulosti, jenž se vznáší nad tímto městem, o jehož pro-
měnlivých dějinách vyprávějí nám jeho pomníky a budovy, ukazuje na pověsti vížící
se k tomuto místu, i na muže, kteří Solnohrad zvali svým rodištěm.
Tuto romanticky malebnou svéráznost nezničila ani »moderna«; a Solnohrad
je městem, jenž naplněn pokrokovým duchem osvojil si všechno dobré z novodobého
vývoje kulturního. V takových případech říkává se většinou, že město »se zkrášlilo«,
což zhusta znamenává, že ztratilo vůbec charakter. Takového osudu byl Solnohrad
uchráněn; dávná tradice v něm působila účinně a lidé v něm dovedli uvésti novotu
se starou rázovitostí v souhlas. Tak září nám skvělý obraz posud stále vstříc v dávné
leposti a přec i v omladlé svěžesti; příroda mistryně vytvořila jej umělecky a lidé
pečovali o to, aby jejich díla hodila se dobře k jejímu základnímu tónu. Takž nasky-
talo by se nám snad slovo, jež by Solnohrad vyznačovalo: byl vytvořen přírodou
i lidmi v duchu »uměleckém«.