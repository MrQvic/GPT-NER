Tak jako paní z Chlumu a hraběnka dobrými
přítelkyněmi se staly, tak byli i pán z Chlumu
a hrabě velmi dobrými přátely; byliť všickni
stejně ušlechtilého smýšlení.
Ačkoli byl pokoj, měli uprchlíci ještě málo
naděje, že se budou smět vrátiti do vlasti. Vy-
puklať válka brzy opět s obnovenou prudkostí,
byla však vedena v krajinách od Chlumu velmi
vzdálených. Pán a paní z Chlumu prosili tedy
hraběte a hraběnku důtklivě, aby zůstali se synem
svým na Chlumě, až na lepší časy, a hraběcí
rodina těšila se velice, že nalezla tak bezpečné
a příjemné útočiště. Další čas tu velmi příje-
mně ztrávili.
Jednoho však dne, kdežto se byl nikdo ani v
nejmenším francouzského vojska nenadál, přiklusal
francouzský důstojník s několika husary na zámek.
Dal se pánovi z Chlumu ohlásiti jakožto
francouzský plukovník.
Všickni na zámku nemálo žasnuli nad tou
neočekávanou návštěvou. Ludvíkovi rodiče však
ulekli se nemálo; hraběnka se dokonce bála, že