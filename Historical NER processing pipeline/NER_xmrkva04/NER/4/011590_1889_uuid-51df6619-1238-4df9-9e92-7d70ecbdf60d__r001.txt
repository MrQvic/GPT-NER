Z pokusů právě vylíčených soudí slečna Chauvinová, jak následuje: Pulci
axolotlů dokonají ne-li všickni, tož alespoň větším dílem vždycky svoji proměnu,
jednak vyklouzli-li z vajíčka zdrávi a jsou-li pak náležitě krmeni, jednak učiníme-li
taková opatření, aby dýchati musili nikoli ve vodě žábrami, nýbrž na suchu plícemi.
Weismann zase jiný závěr si smyslil. Má axolotla ne snad za živočicha po-
kročilého, nýbrž za tvora proměnou zpátečnou zakrnělého; nynější tito obyvatelé
jezer mexických bývali prý jindy mloky dokonalými, kteří však změnou okolností
a poměrů životních zase nazpět na stupeň mloků pulcovitých poklesli. Tato změna
bezpochyby přivoděna tím, že axolotlové nemohli na suchou zemi docházeti a ve
vodě stále přebývati musili. Svědčí tomu i slaná voda jezera mexického i ta okol-
nosť, že některé části jeho na čas vysýchají. Povstanou tam způsobem tímto
výspy, ostrůvky nízké a pusté, bez rostlin, beze vší potravy pro axolotly a beze
skrýší, korou ze soli pokryté; na těch ovšem axolotlové žíti nemohou, ježto by
tam hladem zahynouti musili. Humboldt pak vypravuje, že prý hladina řečeného