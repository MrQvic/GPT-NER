Válečné obrázky.
Jak slavili naši domobranci Štědrý den
na severním bojišti.
Po mnoha dnech, plných útrap a námahy,
po mnohých dnech urputných bojů dostavil
se u nás vždy nám vítaný Štědrý den, Štědrý
večer. Několik dnů před tímto posvátným
večerem zahnali jsme nepřítele a tak uvolnili
cestu našemu vozatajstvu. Po provedené
úloze bylo nám dopřáno odpočinouti si.
Čistili jsme oděv, výzbroj a byly nám roz-
dávány dopisy, balíky a bedničky, které
nám naší drazí ke svátkům poslali. Tak
prožili jsme několik dnů a Štědrý den byl tu.
Pan velitel praporu nařídil, aby každý
jeho voják na Štědrý den byl oholen, ostříhán
a umyt. O 3. hod. odpolední bylo nařízeno
seřaditi se. Po vykonaném rozkazu předstou-
pil pan praporečník před nás, promluvil k
nám dojemnými slovy a oznámil, že byli
jsme pochváleni nejvyšším velitelem. Pak