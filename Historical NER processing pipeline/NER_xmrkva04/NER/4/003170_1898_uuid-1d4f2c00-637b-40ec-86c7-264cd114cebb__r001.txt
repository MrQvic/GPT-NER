P. Matouš Vrba nepřenášel tuze často v šose svého
tmavého kabátu „Dvaatřicet loupežníků“, starých a usmo-
lených, do přízemí domu v rohu Gallasovské zahrady.
Byl by tam častěji chodil, pohrát v karty s Ignaciem
Ceypkem a pohovořit s ním. Ale příkrá zima nedala.
Panovala dál jako začala před Vánoci, jako moři a Prahu
i všechnu zemi po Vánocích, v lednu. A únor nebyl
lepší.
Ze svého pokoje P. Vrba hrubě nevyšel, ani ne ke
sv. Ignáci mši sv. odsloužit. Ani svým pokojem se tuze
netoulal, a do druhého, někdy faráře Hejny, ani ne-
vkročil. Netopil v něm a zavřel ho, aby ušetřil tepla.
Černý svůj psací stůl s mřížkou přitáhl ke kamnům;