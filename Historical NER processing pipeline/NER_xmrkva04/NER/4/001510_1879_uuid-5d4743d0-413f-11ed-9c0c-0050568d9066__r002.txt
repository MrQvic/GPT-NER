Bylo k ránu. Červánky na východní straně obzoru již vystupovaly věštíce vý-
chod slunce. Ve vsi tu onde slyšeti bylo kohoutí budíček, který volal domácí lid
k novému dni. A sotva že s kostelní vížky zvonek se rozezvučel, sotva že prvé pa-
prsky slunce obrazily se v kapkách hustě napadlých rosných krůpějí, již bylo pozo-
rovati mnohé osoby jdoucí po své práci buď v dědině nebo v poli.
Té chvíle Dobromil, syn rolníka Blahouše, povstav, umyv se a poděkovav
Bohu za noční odpočinek, vyšel na dvůr s knihou pod páždí. Došed stodoly, usedl
na kámen, otevřel knihu a za ranního vzduchu jal se učiti školním svým věcem.
Dobromil byl pilný, hodný hoch.
Třeba že na sobě neměl než modrou kazajku a sametové kalhoty, držel vše
v čistotě a v pořádku. Košile, přes to, že byla jen z hrubého plátna, byla na něm
jako kment. Matinka jeho učinila jej na to pozorna, že čistota sluší tělu i duši a
Dobromil si už rád nějakou pěknou průpovídku pamatoval. — Když se asi tak
hodinu byl učil, přihnal se k němu Poldík Holáňův, blátem od včerejšího dne z po-
tulky postříkaný. Na hlavě neučesané měl umačkanou a až v týle posunutou čapku.
Vůbec bylo viděti, že si zevnějšku svého nevšímá.