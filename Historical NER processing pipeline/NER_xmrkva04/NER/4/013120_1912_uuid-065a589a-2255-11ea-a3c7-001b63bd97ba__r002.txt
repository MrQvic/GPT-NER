Mezi přední spisovatele náležejí biskup velický*) Kliment, jenž
napsal životopisy sv. Cyrilla a Methoděje (t. zv. legendy pannon-
ské) a Jan, exarch bulharský, spisovatel znamenitého »Šesto-
dnevu«, t. j. theologicko-filosofického výkladu o stvoření světa. Kromě
toho překládáno Písmo sv. Působením těchto a jiných mužů bylo Bulharsko
hlavním představitelem slovanského křesťanství a šiřitelem staroslověnské
literatury mezi okolními Slovany balkánskými, sousedními Vlachy čili Ru-
muny a na vzdálené Rusi. Ve východním Bulharsku tehdy zavedena byla
kyrillice. Glagolice udržela se až do 12. století v Makedonii a na Athoně.
Po smrti císaře Symeona došlo k smíru mezi Bulhary a Byzancí, ježto
slabý jeho nástupce Petr (927—968) neměl ctižádosti svého otce. Přes to
však císař byzantský Romanos Lakapenos uznal císařské důsto-
jenství jeho a dal mu svou vnučku (Marii) za manželku. Příznivý poměr
k Bulharsku stal se pak opět základem mohutné vnější politiky byzantské,
zvláště v poměru k Arabům, kteří byli v Malé Asii zatlačováni čím dále tím
více k východu (až za Eufrat).