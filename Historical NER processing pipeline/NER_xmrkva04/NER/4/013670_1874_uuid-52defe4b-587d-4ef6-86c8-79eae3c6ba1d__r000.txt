„Inu, musil jsem je darovati ubohému chas-
níkovi!“
„Již zase, pane faráři! Již to vidím, že ne-
smíte více ani sám vycházeti. Toť stále horší,
račte odpustiti, a bude-li to tak dále, půjdeme
všichni žebrotou.“
„Baruško,“ pravil farář, „tak se přece za-
styďte před cizím pánem a nehubujte už. Kdy-
byste byla viděla pocestného, toho ubohého člo-
věka, byla byste mu sama dala ráda mé poslední
boty, nebo své vlastní střevíce. Už se to stalo!“
„Vždyť mlčím, velebný pane, ale proto si
přece pomyslím co chci. Dnešní den jest věru
pro samé neštěstí. Bílý kozel zlomil si nohu u
vinice a leží v chlévě — Běta právě jej sem do-
vlekla. Běžela jsem již k lazebníkovi, tenť však
přes pole.“
„Samé neštěstí,“ opakoval farář rozmarně;
„což pak návštěva mladého pána také k tomu
náleží?“
„I Bůh uchovej,“ pravila hospodyně rozpa-
čitě a odkvapila.
„Tedy ty boty!“ volal farář za ní, „a sní-
daní! na kozla podívám se sám.“ — „Vy,“ pravil
ke mně, „posnídáte zatím. Musím vás pohříchu
ostaviti, neboť blíží se desátá a musím mši svatou
sloužiti. Jsem za tou příčinou ještě lačen, avšak
toť můj zvyk, a vy mi snad zanecháte něčeho,
neboť Baruška věru neskrblí s jídlem.“