V Praze dne 9. ledna 187*.
Z Vašeho vzácného listu od 7. t. m. s potěšením vyrozumívám, že mi chcete
svěřiti sklad svých výrobků, a věřte za to mému slibu, že se vynasnažím všemožně,
abych docílil jich hojného prodeje, což mi při známosti tak rozsáhlé i možno bude.
V našich obchodech jest sice 3 1/2% odměny a delcredere pospolu již zvykem,
nicméně však si Vaší známosti vysoce vážím, a spokojuji se tedy po Vaší vůli s 3%
Též ostatní Vaše navržené výminky přijímám, totiž kladení účtu po měsíci nebo
po dvou, jich vyrovnání po 3 měsících à dato, předběžného směnkování na zboží
mně na sklad frankovaně zaslané ve 2 třetinách jeho hodnoty na 3 měsíce à dato
a směnkovati dodatkem asi za 1/2 sumy z prodejního účtu; úroky v běžícím účtě
po 6% obapolně a zboží od Vás u mě na skladě že mám dáti pojistiti, začež mi
náklady placené nahradíte v účtě.
Čekaje tedy na Vaše laskavé zprávy o zásilkách ke mně na sklad učiněných
pozdravuji Vás ve vší úctě.
Václav Kohout.