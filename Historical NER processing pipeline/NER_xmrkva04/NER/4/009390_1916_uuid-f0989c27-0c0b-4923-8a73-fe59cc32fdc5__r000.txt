Nad ní podobizna Gelasia Dobnera. (Kolej Piaristů v Praze.)
Nařízení císařské ze 6. pros. 1774, jímž zaváděla se do hlavních
škol a gymnasií jako jazyk vyučovací němčina, mělo býti spisovného
jazyka českého písní pohřební. Ale jaký obrat nastává! Hrstka
šlechticů a učenců po příkladě francouzských osvícenců počíná více
si všímati zanedbávaného posavad vzdělání lidu a studovati řeč,
historii i práva vlasti. Vzácné na ten čas spisy své uveřejňují ovšem
jen latinou nebo německy. Umělá výzdoba titulních listů zřejmě
prozrazuje vzory francouzského empirismu.