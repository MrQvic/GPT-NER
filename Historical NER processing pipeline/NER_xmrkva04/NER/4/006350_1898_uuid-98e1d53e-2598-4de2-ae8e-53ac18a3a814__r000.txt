„Inu, to bych si myslel, že je nemohla pře-
hlídnout,“ řekl Sam.
„Máte taky vy něco takového za lubem, pane?“
ptal se šťastný pán v modré livreji vytahuje
z kapsy parátko.
„To zrovna ne,“ řekl Sam. „U nás nemáme
žádný dcery, sic bych se už byl pokusil jednu
chytit. Jak se věci mají, myslím, že nezačnu níž
než markýzou. Snad bych se taky snížil k mladej
ženě moc a moc bohatej, třeba bez titulu, dyby
ke mně moc prudce zahořela — ale jinak ne.“
„To se přece rozumí, pane Wellere,“ odpo-
vídal pán v modré livreji. „Člověk nesmí být
hloupý, viďte, a my, pane Wellere, my — muži
světa, víme, že naše uniforma dříve nebo po-
zději ženské poblázní. A také, mezi námi ře-
čeno, je to jediná věc, pro kterou člověk vstu-
puje do služby.“
„Ba že,“ řekl Sam, „to je to pravý.“
Když tato důvěrná rozmluva došla až sem,
byly sklenice podány kolem a každý z pánů si
poručil, co měl nejradši, nežli zavrou hostinec.
Pán v modrém šatě a pán v oranžovém plyši,
kteří byli crêmem společnosti, poručili si stu-
dený srub *) s vodou, ale ostatní dali přednost
kořalce se sladkou vodou. Sam zavolal na
hokynáře ,proklatej lumpe“ a objednal velkou