Uvádí se dále, že i při nemocech ústrojí po-
hlavního (zejména dělohy) kardialgie se vyskytují
a zovou se obecně reflektorickými, avšak kardial-
gie podobné, které mizí po odborném léčení ústrojí
pohlavního, uveřejňují se namnoze jakožto „inter-
ressantní“ případy a není vždy podán důkaz, že
kardialgie taková de facto trvala a že pozorovatel
vyloučil s jistotou četné ony zdroje omylů, které
se při kardialgii v cestu staví. Existenci čisté ne-
uralgie žaludeční, již vzhledem k předcházejícímu,
případy takové nijak nedotvrzují.
Tím jsem ukončil přehled všelikých onemoc-
nění, při nichž bolesti žaludeční skutečně aneb
jen zdánlivě se vyskytují. Možná dost, že jsem
nejen detail vynechal, avšak stalo-li se tak, jest
to jen novým důkazem mínění, které ve stati této
zastávám, že jest velmi mnoho rozmanitých one-
mocnění, které více méně často v průběhu svém
kardialgii nápadně se podobají.