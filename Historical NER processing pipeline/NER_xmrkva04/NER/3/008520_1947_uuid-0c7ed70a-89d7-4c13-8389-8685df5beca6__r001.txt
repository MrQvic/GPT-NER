1. Státní zkouška se koná po dalších dvou semestrech řád-
ného studia na pedagogické fakultě.
2. Úspěšně vykonanou státní zkouškou se zakončuje stu-
dium kandidátů učitelství škol obecných.
3. Předmětem zkoušky jsou:
a) obecná pedagogika, obecná didaktika, pedagogika a di-
daktika školy obecné,
b) obecná psychologie a psychologie dítěte,
c) jazyk český a slovenský,
d) dějiny československé a slovanské.
4. Zvláštní předpoklady připuštění k této zkoušce jsou:
a) vysvědčení o státních kolokviích (§ 7., odst. 2.),
b) průkaz, že se kandidát účastnil v třetím i ve čtvrtém se-
mestru nejméně 28 týdenními hodinami přednášek a cvičení
podle rozvrhu předmětů,
c) kolokvijní vysvědčení z estetiky, sociální a sociologické
pedagogiky, organisace a správy školské, didaktiky a methodiky
elementární třídy a speciálních methodik jednotlivých předmětů,
d) vysvědčení z fakultních ústavů pro výchovu výtvarnou,
hudební, tělesnou a vysvědčení o školní praxi.