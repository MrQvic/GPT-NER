Miliony lidí současně zakoušejí Tvé otcovské péče.
Jak veliká, nekonečná, bez hranic jest Tvá láska!
Na těchto milionech tvorů si uvědomuji Tvou
svrchovanou moc i milost.
Oči všech v Tebe doufají, Otče, a Ty dáváš jim
pokrm v čas příhodný. A co všecko ještě kromě
pokrmu! Dáváš jim život, lásku, krásu, práci, pří-
ležitosti a možnosti — dáváš jim Sebe. V každém
z nich, z nás, jest částečka Tvého života, Tvého
božství, Tvého obrazu, Tvé dokonalosti.
My v Tobě, Otče náš, cítíme svůj střed,
svou jednotu, svůj začátek i cíl — své
všecko všichni.
Cítím a prožívám své lidství v rodině
Tvých dítek.
Byl bych si vědom svého lidství, i kdybych byl
sám. Byl bych Ti vděčen, kdybych směl volati:
„Otče můj!“ Ale když jsi mi dal možnost s množ-
stvím bratří a sester Tebe vzývati „Otče náš!“,
prožívám se všech stran proudy Tvé lásky ve všech
lidech.