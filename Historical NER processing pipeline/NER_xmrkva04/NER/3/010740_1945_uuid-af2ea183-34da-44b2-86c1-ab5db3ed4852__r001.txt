Pro noc z 5. na 6. května vydalo vojenské velitelství Velké
Prahy rozkaz. Jím oznámilo, že převzalo velení všech českých
sil ve Velké Praze. Dále nařídilo, aby nejvyšší velitelé v úsecích
převzali velení nad všemi vojenskými osobami a zařídili spolu-
práci s policií a četnictvem, dále aby zajistili a převzali všechny
zbraně, jež se jim podaří dostat do rukou. Vojenské velitelství
v Praze ovšem získávalo zbraně i svými orgány z německých
zdrojů v Praze i na venkově. Dále bylo nařízeno:
a) bránit místa vlastními silami dosud obsazená;
b) postavit přes noc stráže a vydáno heslo,
c) nařízeno, aby úseky udržovaly spojení mezi sebou a vojen-
ským velitelstvím Velké Prahy;
d) nařízeno, aby velitelé podávali každé dvě hodiny zprávy
o situaci.