Zavedením osmileté povinnosti školní v obecném školství našem
počátek vzala důkladná změna, jíž za málo let úplně provésti
nelze. Hlavní obtíže v té příčině činí, že potřebných školních místností
ani učitelů pro rozmnožené vyučování tak rychle opatřiti nelze, jak
by si toho bylo přáti, a zejména že by venkovské a pohorské
obyvatelstvo příliš utrpělo, kdyby mládež, kteréž obyvatelstvo toto
k vypomáhání při domácích a hospodářských pracích často nezbytně
potřebuje, každodenně do školy choditi měla o dvě léta déle. 1)
Za tou příčinou povolují se ve školách obecných dětem na venkově
a dětem nemajetných obyvatelů po městech a městečkách na žádost
rodičů, tolikéž i dětem celých obcí školních na venkově, žádá-li za
to zastupitelstvo veškerých přiškolených obcí na základě snesení
výborův obecních, jisté úlevy v míře pravidelné docházky školní,
ve kterémž případě se má vyučování zaříditi tak, aby ti, kteří jsou
školou povinni, tímto vyučovávím mohli dojíti cíle učebného, vůbec
předepsaného. 2
Aby se jednak zabezpečilo, že se dojde předepsaného cíle
vyučovacího, jednak též aby se zmenšilo přetížení poplatníků,
1) Viz min. vyn. z 25. března 1879. — 2) Srovn. říšsk. zák. šk. § 21.