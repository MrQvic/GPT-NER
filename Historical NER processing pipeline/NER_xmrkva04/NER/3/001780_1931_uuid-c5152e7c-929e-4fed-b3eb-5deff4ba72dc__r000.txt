Vesnice ležela ztichlá, jak leží vesnice, jichž obyvatelé
jsou venku. U hráze kolíbalo se několik lodic na řetězech.
Jejich větrné vlajky točily se zvolna ve větru. Několik psů
pádilo o závod silnicí, vráželi do plotů a zahrádek, aby,
když vběhli do sebe, chňapali se do čenichů a pak pokra-
čovali ve hře.
Na kraji vesnice ležel dům rybáře Tewse. Byl krytý sla-
mou, cihly byly červeně natřeny a trámoví okrášleno poře-
kadlem. Nápis byl lety rozežrán a těžko rozeznatelný. »Vše
záleží na božím požehnání«. Byli bibli pevně oddáni, tito
usedlí rybáři. Za domem kvetla jabloň. Okna domu ležela
hluboko, ale bylo z nich přece možno hleděti daleko do
kraje. Za tabulemi kvetly rudé geranie. Tak hluboko jako
okna byl i strop ve světnici. Těžké trámy ji ještě snižovaly
a dávaly jí vzezření tíhy. Stěny jizby byly vykládány dře-
vem. Uprostřed světnice stál stůl; leta zbarvila jeho dřevo
do hněda, jenom deska svítila bíle. Bylo na ní viděti, že
byla denně drhnuta pískem. Kolem stolu stály židle, tak
těžké, jako by byly vytesány sekyrou z jednoho kmene.
Při jedné podélné stěně jizby stála lavice. Vyčnívala z opa-