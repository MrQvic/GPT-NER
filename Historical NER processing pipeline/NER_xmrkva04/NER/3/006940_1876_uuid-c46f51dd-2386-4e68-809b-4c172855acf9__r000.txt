místo, kde se mohl muž anebo kůň skrýti. Doběhli až
k samé řece, ale nenašli ničeho.
S užasnutím pohlíželi jeden na druhého.
„Kam se asi poděl?“ tázal se jeden druhého, ale
nedostal na to jinou odpověď, než pouze pokrčením
ramenoma, anebo kroucením hlavou.
Před nimi byla hladina řeky, jež ve stínu porostlého
břehu temně se leskla, a za nimi byla ulice, kterouž
byli ve všech koutech bedlivě prohledali.
Ještě se rozmýšleli, co by měli dělati, ale na-
jednou z nich ukázal jeden na protější břeh.
Tam byla u silnice slabě hořící lampa, a při
světle této lampy bylo docela dobře viděti, jak nějaký
tmavý předmět z vody vyvstává, až bylo pak lze blízko
u břehu jezdce i koně rozeznati.
Kůň vyskočil docela snadno na volný břeh, a
jezdec uháněl tryskem po silnici dále.
Za chvilku zmizel zrakům svých pronásledovatelů.