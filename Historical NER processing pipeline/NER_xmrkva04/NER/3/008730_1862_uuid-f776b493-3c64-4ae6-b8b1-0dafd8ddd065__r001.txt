Již přes týden žil Čičikov v městě, jezdě po
večeřích a obědech a trávě takto, jak se říkává,
velmi příjemně čas. Konečně se odhodlal, že bude
odbývat návštěvy i po venkově a že navštiví po-
měščíky Manilova a Sobakeviče, jimž byl dal slovo.
Možná, že ho k tomu pohnula ještě i jiná
důkladnější a podstatnější příčina, záležitosť mnohem
vážnější a bližší jeho srdci . . . Leč o všem tom
dozví se čtenář postupně a během vypravování,
bude-li mít trpělivosť, aby přečetl podávanou mu
pověsť, velmi dlouhou, kteráž se má později roz-
šířiti volněji a neobmezeně, podlé toho, jak se bude
přibližovat ke konci korunujícímu dílo.