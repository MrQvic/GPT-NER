Chmel.
(Pokračování.)
Pěstování hrubšího chmele pro větší svůj výnos
a jistější zdar lépe se vyplácí, nežli rostění velejemného
‘chmele.
Nemůže se tedy nijak tvrditi, žeby v některé
končině — aťsi je to už kterákoliv — pěstování chmele
se nevyplácelo; ano vyplácelo by se tam tím více, čím
méně v celku se ho ještě pěstuje a čím větší spotřeba
jeho jest.
Tím mohlo by se též nejkratší cestou docíliti, že
by sládci — jak to na mnoze již v Čechách a v Ba-
vorsku veskrz je — potřebu svou od rolníků samých
kupovali. Zisk dohazovačův, výdělek obchodníkův a
částečné dovozné přišly by pak, alespoň z části, vždy
též rolníkovi k dobrému.
Kdyby proti náhledu tomuto snad někdo namítati
chtěl, že sládci, jsouce zvyklí, potřebný chmel jenom
z jistých krajin sobě zakupovati, od tohoto prastarého
obyčeje velmi nerádi upustí, protože se strachují, aby
tím nedostalo pivo jejich jinou chuť, nežli jest ta, které
jejich odběratelé po dráhně let byli navykli, čímž by
mohl odbyt jejich arci značné škody utrpěti: tu může
se jenom odpověděti, že utrpí skorem každý rok sklízeň
z jedné a té samé chmelnice následkem poměrů pově-
trnosti zřejmé změny, ano stane se, že je mnohdy