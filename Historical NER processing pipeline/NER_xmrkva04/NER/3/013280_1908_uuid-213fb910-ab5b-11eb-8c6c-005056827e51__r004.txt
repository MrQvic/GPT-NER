králikařiti v těchto chlévcích. Pamatuji se
z r. 1883. Nemaje místa ve svém domě, měl
je umístěné u mého bratra v létě na dvoře,
v zimě v konírně. V zahradě dopadalo to jako
kolonie v zemi Liliputánů. V nich ovšem oby-
vatelé čtyřnozí, milí to druzi — králíci.
Chlévce ty byly na způsob domků švýcarských
a vypadaly takto:
Chlévec jest as 1 m dlouhý, 75 cm široký
a 60 cm vysoký. Přední strana byla mřížko-
vaná z obručových pásků. Dřevěné laťky by
králíci přehlodali. Může to býti však i drátěné
pletivo, jež se mi zdá také nejvhodnější a
vkusnější.
Boční strany a záda jsou prkenná, aby
uvnitř chovaní králíci byli proti větru a hlavně
proti průvanu chráněni. Boční strany jsou
upraveny do špičky, jako štíty domků.
Nad nimi je prkenná střecha, která všecky
strany a zvláště okap přečnívá, aby na ně ne-
pršelo. Obě strany střechy se otvírají na ko-
žených závěsích čili pantech ve hřebeně. Je-li
nutno, mohou se opatřiti zámečkem libovolně
umístěným, aby se dle potřeby mohl chlévec
zavírati.