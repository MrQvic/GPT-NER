vyslaných, že by nepřítel netoliko na pilném pozoru se měl
a silnou stráž na vše strany držel, ale nad to výše i velmi
pevně se zašancoval, tou příčinou změnil předsevzetí své a
nechtěl lidu svého svévolně v nebezpečenství uvozovati.
Autor akt Mansfeldských dokládá třetí překážku, pro niž
kníže z Anhaltu tehdáž nic svésti nemohl, totiž neposlušnost
vojákův hraběte z Mansfeldu, kteřížto, majíce přední tažení,
jak přitáhli asi půl míle od ležení císařského, nechtěli se
nikam dále podati odtud, až jim služba jich za osm měsíců
povinná vyplacena bude.
A když těch dnův v Vídni vzešel oheň nenadálý u starých
masných krámův v domě jednoho kupce Nirmberského, tedy
Čechové a Moravané, vzavše tu příležitost na dobrý pozor,
přitáhli až před most Dunajský v několika tisících; ale vidouce,
že se v městě žádný k ničemuž nemá, nevzali před sebe nic
nepřátelského, než odtáhvše zase zpátkem, před Korneuburkem
dobytka obojího přes 1300 zajali; císařští byvše jim hrubě
slabí, pustiti se za nimi nesměli.