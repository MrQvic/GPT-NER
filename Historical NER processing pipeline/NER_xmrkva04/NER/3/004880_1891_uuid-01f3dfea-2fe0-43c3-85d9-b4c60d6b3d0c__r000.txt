Verunský dlouho nemohl se probuditi. Zdálo se
mu, že již po dvakráte tlouklo se na dvéře bytu,
ale nemohl se nijakž probrati z lenivých ranních snů,
jež opřádaly jeho mysl nerozmotatelným předivem.
Konečně k deváté hodině přece prohlédl.
Líně upřel těžké oči ke stropu a namáhavě
vzpomínal, co bylo včera a předevčírem.
Jen stěžka a zvolna vybavovaly se vzpomínky.
Teprve po chvíli nabyl vědomí toho, jak tuze chce se
mu pít.
Obrátiv se směrem ke kuchyni a odkašlav za-
volal táhle:
„Vodu!“
Myslel, že jako jindy Božena vyvlékla se z po-
stele a přinese mu pít. Ale nikdo se neozval, nic se
nehýbalo.
Udiven obrátil se k lůžku Boženinu.
Tvář její byla trochu k němu nachýlena, oči
slabě pootevřeny, bezbarvými rty bylo viděti řadu
zubů v klidném, šťastném úsměvu. Ruka spočívala
na pelesti, držíc se jí. Dolejší čásť vyhublého těla
zapadala těžce do lůžka, tak že nebylo ani obrysů
jeho pod pokryvkou pozorovati.
„Ta tiše spí,“ pomyslil si Verunský a díval se
chvíli na ni.
Ale pak přejel si rukou oči a díval se na ni
pohledem upjatým, zornice jeho zdály se sbíhati
v jednom bodu na ústech Boženiných.