Však Bůh Hejtmánkovi nežehnal. Měl velká
vydání za oves, seno, slámu, chlívy v hospodách,
hejřil, utrácel, pil a hrál a pak ho potkaly nehody,
utrpěl škody, upadal z neštětí do neštěstí.
Byla velká neúroda, každý prodával, nikdo
nekupoval a Hejtmánek jen se ztrátou odbyl, co
měl v zásobě, aby nepřišel o všecko.
Splašily se mu hříbata, běžely, pádily, válely
se s kopce dolů, potloukly, polámaly si hnáty,
jedno se zabilo, druhé prodal, že na něm hodně
slevil a to mnoho mu ublížilo.
Brzy na to vypukly koňské nemoci a zasáhly
i jeho koně.
Jmění jeho se tenčilo a že nepřestal marno-
tratiti a lehký život vésti, nýbrž v něm již jako
ze zoufalství pokračoval, zůstal konečně seděti na
holičkách.
Hejtmánek se koňařství přece nevzdal. Pro-
dával a kupoval nyní pro jiné, dohazoval, smlou-
val se a přijímal spropitné od kupců i prodavačů.
Jako před tím, tak i potom opatřil koně každému,
jaké chtěl, měl známosti v celých Čechách, chodil
po vesnicích, chodil do měst na trhy, prohlížel si
koně, věděl o nich a posloužil všem, kdož chtěli
prodati nebo koupiti.
Mnozí se po Hejtmánkovi ptávali, když jim
bylo třeba jeho služby, a on v přítomnosti a na
jméno jejich koně jim vybíral. Jiní své koně mu