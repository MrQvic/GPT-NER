Camile Desmoulins na úsvitě velké revoluce francouzské pravil:
Feudalismu rodové aristokracie jsme se zbavili, feudalism kapi-
tálu nastává!
Kapitalism vrozeným pudem, silou elementární tíhne ku
největšímu těžení ze strojové i z lidské práce, proto směřuje ku
všemožnému rozšířování strojů u výrobě, ku porušování nejzažších
mravních i hmotných mezí denní práce, jakož ku snížování mzdy,
tím ku znemravňování a ku proletarisování dělnictva.
Naprostá svoboda hospodářská vede se železnou důsledností
ku námezdnému zotročení dělnictva, jež se příčí životním základům
státní společnosti.“ (Dr. Stein).
V tomto chorobném, výstředně kapitalistickém směru našeho
hospodářství, naší výroby musíme hledati hlavní příčinu děsných
a hrozivých poměrů našeho dělnictva.
Rozšířením strojů, dělením práce v továrnách rozmnožila se
výroba úžasně, avšak dělník při této výrobě mnohdy po drahná
léta ku mechanickému obsluhování téhož stroje, ku vykonávání
stejného úkolu výrobného v továrně odsouzený, stává se konečně
nevolným doplňkem stroje, živým strojem a musí konečně také
duševně stupnouti.