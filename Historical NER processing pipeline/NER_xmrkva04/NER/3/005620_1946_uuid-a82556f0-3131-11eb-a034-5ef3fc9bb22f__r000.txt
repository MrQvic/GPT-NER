poměrného zastoupení. Současně budiž prove-
dena reforma volebních řádů do obcí, okresů a
zemí tak, aby tyto vyhovovaly nově se vytvořiv-
ším poměrům politickým a zvýšenému významu
komun ve veřejné správě.
Působnost národního výboru budiž vymeze-
na co nejšíře. Zákon o organisaci veřejné správy
budiž nahrazen novým zřízením zemským a
okresním. V zájmu obyvatelstva buďtež dány
všechny záruky, aby územní svazky samospráv-
né včas prováděly a mohly provádět všechna zá-
konná opatření.
Strana předpokládá, že v budoucnosti bude
možno prohloubit decentralisaci správy v tom
směru, že účast úkolů, obstarávaných zeměmi,
bude přenesena na svazky, tvořící přechod mezi
zeměmi a okresy. Tím bude ulehčeno příliš pře-
tíženému aparátu zemí.
Strana žádá vydání nového obecního zřízení,
které by vyhovovalo změněným poměrům poli-
tickým, hospodářským a sociálním. Toto nové
obecní zřízení nechť vymezí přesně zejména
kompetenci národních výborů. Okresní, obecní
a zemské zřízení buďtež dále doplněna novými
jednacími řády pro národní výbory.