Když naši přátelé vešli do dlouhé jídelny prvního
hotelu, počínalo se již nositi na stůl. Hosté přicházeli
jeden za druhým a usedali za stolem v podobě podkovy,
kolem něhož obíhaly dvě Bretoňky v čepcích z bílého
mušelínu. Každá měla plné ruce talířů. Pokud mohli
naši přátelé na první pohled souditi, byli skorem všichni
hosté, muži i ženy, umělci. Muži byli si vesměs jaksi
podobni; všichni byli mladí, vousatí, všichni byli oděni
zcela prostě a výraz jejich tváří, ač bystrý, přece ve-
směs byl jaksi dobrácký.
Ženy se od sebe více lišily. Byly mezi nimi Švédky,
s vlasy jako len, s velikýma, jasnýma očima, s tváří po-
ctivou a růžovou; Angličanky s vyčnívajícími zuby, řid-
kým obočím a vlasy stočenými jako závitek plže; Rusky
s očima kočičíma, vlasy krátkými a pohyby skoro muž-
skými...
„Samé postavy exotické,“ pravil Le Chantre, roz-
hrnuje ubrousek.
Naši přátelé unavení dlouhou cestou se dlouho ne-
rozmýšleli, nýbrž usedli si na dvě prázdné židle, stojící
uprostřed podkovy, a nevšimli si ani, že jejich sousedé
celí udivení na ně pohlíželi: pojednou cítil Jacques, kterak
se někdo dotknul prstem jeho ramene, a v tom již ozval
se příjemný hlásek za ním: