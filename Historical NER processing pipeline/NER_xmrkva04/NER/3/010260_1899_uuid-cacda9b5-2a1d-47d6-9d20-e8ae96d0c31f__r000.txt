Téže noci — vyprávěl — šel jsem ke knížeti
hetmanovi, neboť byl pro mne vzkázal. Myslil jsem
si: vypovím mu službu, zruším přísahu, v těchto ru-
kách ho udusím, prachem Kejdany vyhodím, a pak
ať se děje co chce. On také věděl, že jsem ke všemu
odhodlán — znal mne! Viděl jsem to dobře, že se
prsty probírá v pouzdru, v němž byly pistole. To
nic nedělá — myslil jsem si — buď mne chybí nebo
zabije. Ale on mi počal vykládati, počal mluvit, a
takové vyhlídky mně prosťákovi činit, za takového
spasitele se vydávati... Víte, co se stalo?