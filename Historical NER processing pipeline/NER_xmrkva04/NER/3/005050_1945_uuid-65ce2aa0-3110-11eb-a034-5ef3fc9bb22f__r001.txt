Takoví byli Britové v roce 1939—1942 (protože
podle mě bude po válce v 1942):
1. Jede autíčko pro čytři lidi. Jdeme z Nat-
wich. Jsme čtyři. Autíčko zastavuje. Jsou v něm
čtyři osoby. »Nastupte,« dí Angličan. A nacpal
nás čtyři mezi čtyři a na čtyři. Autíčko sténalo
a majitel nás zval na čaj a vyjíždky s rodinou.
2. V Edinburghu jde paní, pán a českosloven-
ský voják. Voják neumí ani slovo anglicky. Hle-
dají slovníky, ale jen půl hodiny. Pak zjistí, že
slovníky jsou jen zbytečnost, která komplikuje
přátelství: Za půl dne je František jejich ma-
zánek, žárlí na něho, bojí se o něho, starají se
o něho jako o děťátko, předhánějí se v pozor-
nostech, píší mu, zvou jej, posílají mu balíčky,
jejich dům je jeho druhým domovem, jejich krb
jeho krbem.
Není domu ve vesnicích, městečcích, městech,
není domu, k němuž jsme se jen jednou, třebas
náhodně přiblížili, aby se neotevřeli dveře, dříve
než jsme zaklepali, aby nás nepřijali, jako se při-
jímá vzácný host a aby nás nepřijali mezi své.
Věk, vzhled, vzdělání, jazyková znalost, vystupo-
vání nerozhoduje.