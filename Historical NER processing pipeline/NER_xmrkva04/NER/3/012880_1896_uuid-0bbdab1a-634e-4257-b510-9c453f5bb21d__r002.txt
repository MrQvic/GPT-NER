Z četných germanských národů, kteří se cítili povola-
nými, obnoviti světové panství římské, onen dosáhl vítězství,
který prvně přijal poslední, ale nejtrvalejší kulturní živel
sílorodého Říma, totiž křesťansko-katolickou víru. Když
Frankové se svým meroveovským králem Chlodvíkem v pro-
tivě k arianství, k němuž se hlásily tehdáž sousední nej-
mocnější státy germanské, burgundský a gotský, roku 496
přijali římské katolictví za státní náboženství, padla tím
poslední překážka pro splynutí římského a germanského oby-
vatelstva v Gallii, a spojení římského papežství s franským
královstvím bylo zpečetěno. V oněch proslulých slovech, která
biskup Remigius, jenž křest vykonával, zvolal ku králi: aby
svou šíji sklonil, modlil se k tomu, co doposud ničil, a aby
ničil to, k čemu se posud modlil, spočívá zajisté již povzbuzení