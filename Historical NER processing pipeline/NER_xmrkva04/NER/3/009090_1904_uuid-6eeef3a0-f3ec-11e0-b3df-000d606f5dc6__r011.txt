Zaměřil jsem ke dveřím ... Prošlo ně-
kolik vteřin, a já pocítil, jak dvě ženské ručky,
měkké jako kavčí prach, ulehly mi na ramena.
„Miluji tě ... Jsi mi dražší než život“,
řekl melodický ženský hlas.
Horký dech se dotkl mé tváře, a já, za-
pomenuv na metelici, duchy, na vše na světě,
objal jsem ji v pasu — a jaký to byl pás.
Takový může vytvořiti příroda pouze na zvláštní
zakázku a jednou za deset let. Tenký, jako
vysoustruhovaný, horoucí, efemerní jako dětský
dech ... Neodolal jsem, silně jsem ji stiskl
do náručí ... Ústa naše slila se v pevný,
dlouhý polibek a . . . zaklínám se všemi ženami
na světě, že naň nezapomenu do smrti“.
Plukovník umlkl, vypil půl sklenice vody
a sníživ hlas, pokračoval:
„Když jsem druhého dne vyhlédl z okna,
spatřil jsem, že jest ještě větší vánice, a že
nijak není možno jeti. Byl jsem nucen celý
den seděti u správce, hráti s ním karty a píti.
Večer jsem byl opět v pustém domě a právě
v půlnoci jsem objímal známý pás. Ano, slečny,
kdyby nebylo lásky, byl bych tam zhynul nudou
aneb se upil“.