itice války byly vypuštěny.
Orkánem v lese kácejícím kmeny
Tamerlán táhne. Požáry se vznesly,
do spousty rumu zlaté trůny klesly.
Ibrahim, vládce nepatrné říše,
který jen pro vlasť pracuje a dýše,
poradu svolal. Osman, vojska vůdce,
krvavou sečí vítati chtěl škůdce;
Usbek, jenž poklad krále svého střehl,
promluvil na to: „S mečem též bych lehl
na čestném poli za krále a pána.
Jsme však jen hrstkou k hordám Tamerlána.
Zapadneš, pane, v rozvalinách říše.
S poklady prchni, v horách najdeš skrýše.
Tamerlán s vojsky jako bouře mine,
časem zas doba návratu ti kyne!“
Ibrahim pravil: „Útěk by mne spasil;
tím však bych símě spuštění zde zasil.“
Skončena rada; rádci na svém stáli.
Nevěděl nikdo, co se zlíbí králi.