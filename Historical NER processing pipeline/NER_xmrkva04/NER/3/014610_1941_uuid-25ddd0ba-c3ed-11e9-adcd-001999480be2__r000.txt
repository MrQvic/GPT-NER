„Rozumně šetřit“ je heslo dne. Rozumně šetřit je také povinností každého včelaře, propa-
gujícího zlepšení včelí pastvy. Šetřiti ale musí se tak, aby pastva našich včel mohla se slibně
rozvíjet. Toho docílíme jediné účelným množením včelařských rostlin.
Dosud jsme nemnožili rostliny ve všech případech účelně. Valnou část strniskových rostlin
vysévali jsme pozdě. Mnoho sazenic javorů, akátů, jív a jiných dřevin sázeli jsme na
nevhodná stanoviště atp. Důsledky těchto chyb vždy se v zápětí dostavovaly. Nebylo
roku, aby v něm byly pozdě rozkvetlé květy využity včelami, aby v něm do nevhodné půdy
zasazené dřeviny nechřadly, aby v něm do neuzavřených míst sázené jívy nebyly lámány,
a tak dále.
V zájmu dobré pastvy našich včel, jakož i v zájmu výše uvedeného hesla, musíme se příště
vyvarovati neúčelného množení rostlin. Musíme věnovati náležitou péči osivu, sazenicím,
stanovišti a práci. Prostě musíme se všemožně snažiti, aby každé seménko, každý keř,
každý strom a vůbec každá rostlina zdárně se vyvíjela a zdravě rostla, neboť pouze tak
dopracujeme se v pastevní práci při heslu: „Rozumně šetřit" plného úspěchu.