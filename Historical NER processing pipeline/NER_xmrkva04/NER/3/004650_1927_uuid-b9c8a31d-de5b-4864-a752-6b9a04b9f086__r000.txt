Pozemek je v rozsahu stanice obrácen povšechně k severozápadu.
Také přilehlé území je rovinaté, avšak ne dosti vyrovnané.
Geologicky patří území k aluviálním náplavům.
Území leží v oblasti ročních srážek okolo 700 mm, vegetač-
ních (v měsících květen až září) na 350 mm podle desetiletého
průměru 1907—1916. Ovšem vzhledem na vysoké teploty vzduchu
v letních měsících a tím značně vysoký výpar, který je podporován
neobyčejnou nepropustností půdy, která znemožňuje rychlejší
vsakování ovzdušných srážek do půdy, jsou klimatické poměry
uvažovaného území v letních měsících vysloveně aridního rázu,
podobně jako v celé nížině uherské a kulturní plodiny, zvláště
pokud jsou náročnější oproti vodě, trpí často značným nedostat-
kem vláhy.