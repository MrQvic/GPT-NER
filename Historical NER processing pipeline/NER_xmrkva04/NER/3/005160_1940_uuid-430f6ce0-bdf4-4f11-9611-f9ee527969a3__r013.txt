Přehlídka výtvarné úrody v celé výstavě
Novopacka — i když neúplné — je proti mi-
nulé krajinské výstavě zřejmě vzestupná. Ne-
jeden z umělců dozrál k výrazu přesvědčivější-
mu: jeho pohled už nezůstává na povrchu, ale
proniká do hloubky, k podstatě. Čím dál tím
živěji se dnes cítí, že pouhý zrakový dojem na
všechny výtvarné úkoly nestačí; ale současně
se poznává, že nic tu nepomůže pouhé žonglér-
ství, ono hračkářství s vymyšlením slohových
zvláštností. Čas pouhých ismů je ten tam,
umělci hledají a nalézají spásu v důvěrnějším
prožitku, buďsi tímto prožitkem pocit ze sku-
tečnosti viditelné, skryté nebo pomyslné. A ko-
nečně po období artismu — po onom odcizení
životu, do něhož se umělci svými výlučnými
úkoly sami zakleli — tito malíři a sochaři za-
čínají zas myslit na službu, na ono praktické
přiložení ruky k dílu ve prospěch všech. Chtějí,
aby jejich díla dovedla těšit znalce i nepouče-
ného, aniž se zpronevěřovala svému poslání
nejvyššímu: oslavě života. Chtějí zušlechtění
citu uměním, chtějí stavět citový most od člo-
věka k člověku.