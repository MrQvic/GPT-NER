Jádro starého českého státu Čechy a Morava byly původně
osazeny kmeny slovanskými, ze kterých se slil průběhem doby
český národ. Až do konce XII. století jsou obě země v podstatě
úplně českými. Mezi domácím obyvatelstvem českým ztrácel
se nepatrný počet cizinců různých národností, kteří k nám při-
cházeli za obchodem, dvorskou službou, vysokými úřady du-
chovními anebo pohodlným životem klášterním. Většinu těchto
cizinců tvořili Němci; jich počet nebyl však tak veliký, aby ná-
rodní vliv jejich nějak se projevoval. Pokus některých učenců
německých, prohlásiti Čechy a Moravu již tehdy za smíšené
země, ztroskotal nadobro. V této starší době patrný jest ústup
českého živlu jen na dvou stranách. Především Chebsko, které