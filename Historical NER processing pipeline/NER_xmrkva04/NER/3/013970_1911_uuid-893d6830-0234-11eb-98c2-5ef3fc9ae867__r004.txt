Škola a klerikalism.
Denně přiostřuje se boj života, jenž vyžaduje na-
pnutí všech sil duševních k jeho uhájení.
Život náš jest těžký a mnohem těžší bude našim
dětem, když stávající poměry se nezmění. Proto jest
naší povinností, postarati se o to, aby všechny schop-
nosti a všechno nadání duševní našich dětí bylo co nej-
dokonaleji vyvinuto.
Jen škola obecná a nejvýše škola měšťanská jsou
přístupny naším dětem, kde si určité vědomosti pro
život mohou osvojiti.
Nynější zřízení školy obecné a měšťanské z daleka
nevyhovuje duševnímu pokroku doby dnešní.
My sociální demokraté si přejeme, aby ze školy
nám vycházeli vědomí, samostatní a karakterní lidé.
Klerikálové, zpátečníci, chtějí každé samostatné vě-
domí v dítěti utlumiti, chtějí, aby pro jejich záměry a
účely vycházely děti poddajné, ochotné, nemyslící.
Není od roku 1869 konkordátu, kterým dána škola
ve výhradní správu církve, papeže; ale klerikální vliv
tajně podržela si katolická církev nad ní. Zřizují se
šmahem katolické klášterní školy, podporované vládou,
katolickými školními spolky, šlechtou a zpátečnickým
měšťáctvem i agrárníky.