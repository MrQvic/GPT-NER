Hlavní příčinou intensivní úmrtnosti dětí roku 1876 vůbec a man-
želských zvláště jsou bez odporu vzpomenuté již tři epidemie roku 1876 (spála,
neštovice a osypky), k nimž se buď co následek spály buď co samostatná
nemoc také mázdřivka a záškrt přidružily.
Poněvadž všechny tyto nemoci v zdejší porodnici a v nalezinci (aspoň
po míře tamějších úmrtních a léčebních lístků) více porůznu se jevily, anebo
aspoň v řídkých případech smrtelný konec vzaly, ostatní město pak v úmrtích
dětí nemanželských vůbec jen skrovným číslem se účastní,2) bude ovšem zjevno,
že daleko věčí díl úmrtí, v následcích jmenovaných epidemií pošlých, manželské
děti zastihnul, jichž úmrtnosť tudíž nezbytně se usílila.
Že pak řečené epidemie také roku 1876 vlastně co epidemie dětského
věku se jevily, jest z následujícího přehledu zřejmo,3) jenž kromě toho také
podíly těchto úmrtí v úmrtnosti dětí zobrazuje, šetře zároveň také obvyklých
rozdílův věku dětského.