Počátek doby této vyznačen jest působením Scheuchzerovým. R. 1709 vydal
Scheuchzer své Herbarium diluvianum, kterým dílem nová doba v palaeontologii bo-
tanické nastala. Považuje otisky rostlinné za svědky potopy, rozdělil je na tři třídy:
předpotopní (antediluvianae), potopní (diluvianae) a popotopní (postdiluvianae). Obrazy
otisků v Herbarium diluvianum jsou věrně podle přírody provedeny, tak že větší část
jich až posud určit se dá. P. Prof. Göppert z Vratislavi určil asi 20 druhů tam popsaných.
Snahy Scheuchzerovy nenašly však všude ohlasu a stoupenců. Obzvláště staro-
věrci horšili se nad těmito novotami a starali se vsemožně o jejich zatracení. Z těchto
vynikal obzvláště Beutinger ve své Sylva subterranea. 2)
Nicméně nepodařilo se protivníkům Scheuchzerovým udusiti nové toto učení, nýbrž
naopak vyvolali na všech stranách nových pilných pozorovatelů, kteří nadšeni pro vědu
v tak zvaných oryktografiích zprávy o nových otiscích a skamenělinách učenému světu
podávaly. Z doby této pocházejí zprávy pozorovatelů, jako byli: Lange v Švýcarsku,
Baier a Gräfenhahn v Norimberku, Büttner a Mylius v Sasích, Bucher, Wolfart,