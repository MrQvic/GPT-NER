puštěno, abychom mohli opět volně jíti; tak jsem
to nemyslil; myslil jsem, aby nám jen tak odpu-
stili, abychom byli na pět, deset a třeba i dvacet
let uvězněni a nedbal bych též, kdyby mne bili
a o hladě nechali, jen aby mne nepověsili. Co my-
slíš, Violo, snad by toho neučinili, kdybych je
pěkně prosil, na kolenou prosil. Drahý Violo,
jsem ještě mlád a dobře víš, že jsem po-
sud nikoho nezabil; i nyní střílel jsem jen do
vzduchu.
— Milý hochu — pravil Viola vyprostiv ruku
svou z třesoucích se prstů Mészárošových — řekni
to svému soudci. Ale co jest to? — pravil po-
jednou, ukázav do jednoho kouta chaty —
kouř.
— Chata hoří! — voláno venku. — Strčte
každého zpět do plamenů — řval Nyúzó. Vnitřek
chaty naplnil se mezi tím hustým kouřem.
Zapálili nám nad hlavou! — pravil Viola
zděšeně — toť strašlivé!
Rácz otevřel oči a opřev je opět o dlaně, počal
se rozhlížeti; z jednoho kouta chaty vyšlehoval
již jasný plamen a v chatě počalo býti nesne-
sitelné horko.