užasli nad divým jeho pohledem. Domnívali
jsme se, že na ni už zapomněl, ale hle, ještě
doutnala v srdci veliká láska a vybuchla v tom
okamžiku zpod popela divou silou.
Obrátil se a spěchal do hostince.
My ostatní jsme se rozešli mlčky, všichni s
hlubokou ranou v srdci, palčivou a krvácející.
Jediný okamžik zasadil smrtelnou ránu první
lásce nás všech . . .
A kde jsi dnes, naše malá Mařenko? Jak je
s tebou dnes?
Vzpomínám si, jak jsme stáli druhdy dole u
Dravy a metali kamení do vody. Kámen se
skryl v stále kalných vlnách, padal a hřížil se
na dno a pohřížil se v bahno a v bláto — a ne-
viděli jsme ho už nikdy.
Tak s tebou, malá naše Mařenko? Padala
jsi a utonula jsi na dně blátivého života a umře-
la jsi v blátě a zahynula jsi . .
Proč jsi nám to učinila, malá naše Mařenko?
Vždyť hle, my všichni jsme tě milovali tak te-
plou, zbožňující láskou . . .
(Ze slov. přel. Ahasver.)