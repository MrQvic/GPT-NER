O tomto thematu bylo v posledních letech mnoho psáno a mluveno,
ale v celku málo vykonáno. Tu a tam některý jednotlivec něco, některý
spolek také něco — avšak tím není nikdy hlavní podmínka zlepšení pastvy
splněna. Má-li zlepšení pastvy skutečně býti zlepšením, musí býti medonosné
rostliny rozmnoženy v takové míře, jak toho počet včelstev nejen v obci,
nýbrž i v celém okolí vyžaduje, neboť včely vyletují na pastvu i přes 5 km,
zvláště když poblíž nic nemají. A právě z této příčiny jest práce jednotlivce
vždy, práce spolku pak často úplně marnou.