Na krajinné krásy tohoto uzlu cestovatelské dopravy v severozápadní části
Tyrol, kteréž hojně odměňují delší pobyt, bylo ukázáno již v průvodním textu k vy-
obrazení Landeka (obr. 43). Nynější obraz z údolí horního Innu má dotvrditi opráv-
něnost onoho poukazu. Lze si mysliti krajinářského obrazu větší harmonie? Neukazuje
snad dokonalého souznění tvarů přísných i líbezných, jemuž nechybí půvab hry barev
potěšujících srdce? Docela bez námahy, procházkou asi dvaceti minut, dojdeš roz-
hlediště, odkud zachycen náš krásný obraz, malé náhorní roviny na cestě do vsi Hoch-
gallmigu. V hloubce mezi temnými jedlovými lesy hučí Inn v údolí, které se zde roz-
prostraňuje v kotlinu. Na levo podle boků horských viděti silnici Finsterminckou,
která běží podle Innu od Landeka až k výtoku řeky z Engadinu. V pozadí jsou Alpy
Octálské, podle jejichž úpatí se táhne silnice, jíž věnován je obraz následující.