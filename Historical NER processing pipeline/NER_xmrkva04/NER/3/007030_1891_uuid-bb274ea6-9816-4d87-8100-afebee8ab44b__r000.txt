Bittnerové žádné odpovědi. Vyjednávání obnoveno v nastávajícím
správním období.
Jako každý rok uctila i letos správa Národního divadla
výroční den úmrtí Fr. Palackého tím, že položila na jeho hrob
jménem Národního divadla věnec.
Rovněž položen věnec na rakev Dra J. Strakatého, bývalého
artistického ředitele kr. čes. zems. divadla, který počátkem června
t. r. zemřel.
Načrtnuvše v krátkosti činnost správy divadelní jakož i členstva
Národního divadla za uplynulý rok, vděčně vzpomínáme všech
činitelů, kteří ke zdaru národního a uměleckého našeho ústavu
jakýmkoli způsobem přispěli.
Byl to především intendant Národního divadla pan JUDr.
Jan Jeřábek, městská rada a sbor obecních starších král. hlavního
města Prahy, redakce časopisů, jmenovitě: »Hlasu Národa«, »Ná-
rodních Listů«, »Politik«, »České Politiky«, »Prager Abendblattu«,
»Prager Lloydu«, »Čecha« a »Prahy«, Měšťanská Beseda, Zemská
banka král. Českého a j. korporace i jednotlivci. Přízeň jejich vy-
prošujeme si i na léta budoucí. Budou-li s touž horlivostí podporovati
náš ústav, a najdou-li četné následovníky, bude Národní divadlo
tím snadněji pracovati ku chloubě celého národa.