To slyšela Vincencova sestra Kateřina. I ona
dostala chuť na ovoce, a tudíž černý chléb, jejž
měla v rukou, položila na lavici, mračíc se a špoulíc
ústa. Nikdo na to nedbal. Však vstoupil otec a
holka ihned sebrala chléb, aby neviděl, že se špatně
chová. Má si všimnouti jen matka, že vzdoruje. A ta
si toho konečně všimla, šla k ní, vzala jí chléb,
schovala ho a pravila: „Chtěla jsi jísti a nyní se
ti nechce.“
„Dejte mi také hrušku,“ bručí Kateřina a na-
tahuje pysky.
„Tak umíš prosit?“ diví se matka.
Holka pozbývajíc smělosti, dívá se, zdaž ne-
poslouchá otec, a už by ráda spokojila se s chlebem.
Matka pokračuje: „Ať se mi to stalo naposled!
Za trest budeš se dnes postit. Doví-li se to otec,
zarmoutí se jako já a bude přísnější.“
Vincenc žaluje, že Ivan nejde domů.
Matka otevřela okno a zavolala: „Ivane!
Už je na nohou a běží. Slovu matčinu nesmí
se odporovat.
Zatím rozpomenula se Kačenka. I jest jí líto,
že nejednala dobře, chce chybu napraviti. Nevě-
douc, jak do toho, dala se do pláče.
Matka se staví, jako by to neslyšela, dítě musí
samo přiblížiti se a prositi za odpuštění.
I stalo se. Děvče slíbilo, že se polepší.
Matka poučila, napomenula ji a pak jí odpustila.