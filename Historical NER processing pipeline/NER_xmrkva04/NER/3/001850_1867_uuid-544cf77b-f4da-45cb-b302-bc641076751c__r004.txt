věnovati služby své, nevyhledávaje důchody 50tisí-
cové, za práci kteráž jest 3000 zl. zaplacena. Ta-
kový muž musí přijíti v čelo úřadnictva, aby zapo-
menula se ta doba, kdy kancelářský direktor pova-
žoval to za prospěch ústavu, trávíti celé hodiny
čtením „Bohemie“ s cigarou v ústech a s nohama
na stole rozloženýma a odbývati poptávky atd. jed-
notvárným: Nemám čas! Řiditel kanceláře nesmí si
hráti na pána, nýbrž na úřadníka ústavu, na kolegu
mezi kolegy — v tom ovšem překážela mu až po-
sud 50tisícová provise a vědomí, „že se o něj jiné
ústavy trhají.“ Může-li dr. Fischer věc tuto po-
chopiti o tom pochybujeme, neboť snahou jeho jest,
aby se novými stanovami stal pánem ústavu. Ona
dvěma výbory má tvořiti správní radu, kteráž má
přijímati a propouštěti úřadníky a rozhodovati o
ústavu. Právo generálního řiditelstva má přejíti
tedy prakticky na něj, a úřadníci měli by býti hříčkou
v jeho rukou! Jeho však nikdy by nesměla sesaditi
ani valná hromada, tím méně pak gen. řiditelstva!
Avšak to se nestane. Čím četnější bude valná
bromada, tím na lepší základy postaví se ústav.