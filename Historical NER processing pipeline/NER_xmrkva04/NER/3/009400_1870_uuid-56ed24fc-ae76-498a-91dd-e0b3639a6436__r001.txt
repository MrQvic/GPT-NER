ávno, dávno již tomu, co jsem posledně se dívala
do té milé mírné tváře, co jsem zulíbala ty bledé
5k_
líce, plné vrásků, nahlížela do modrého oka, v němž
jevilo se tolik dobroty a lásky; dávno tomu, co
mne posledně žehnaly staré její ruce! — Není více
dobré stařenky! Dávno již odpočívá v chladné zemi.
Mně ale neumřela! — Obraz její otisknut v duši
mé s veškerou svojí barvitostí, a dokud zdráva zůstane,
dotud bude žít v ní! — Kdybych štětcem mistrně vlád-
nout znala, oslavila bych tě, milá babičko, jinak; ale
nástin tento, perem kreslený, nevím, nevím, jak se komu
zalíbí! —
Ty jsi ale vždy říkala: „Není na světě člověk ten,
aby se zachoval lidem všem.“ Dost na tom, když najde
se jen několik čtenářů, kteří o tobě s takovou oblibou-
čísti budou, s jakou já o tobě píšu.