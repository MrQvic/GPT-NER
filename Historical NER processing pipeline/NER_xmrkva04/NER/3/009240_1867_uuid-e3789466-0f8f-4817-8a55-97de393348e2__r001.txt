Zrušením coelibatu vrátí se duchovenstvo úplně do lůna národa a pociťujíc s ním
veškeré strasti a slasti, a požívajíc za zjevnou a upřímnou svou činnost o blaho
národu plné důvěry a úcty, bude mezi předními jeho bojovníky a nestane se více
nástrojem nijakých snah hierarchických, čelících k umrtvení pokroku a k zatemnění
osvěty. Pádem světské moci papežovy umožní se nutná oprava církevní, jejíž hlavní
některé známky tuto jsme naznačili a jež za jiné příležitosti šířeji vyložíme, a proto
nebudiž žádného upřímného milovníka pokroku a osvěty národův, kdo blížícího se
pádu světské moci papežovy by litoval.