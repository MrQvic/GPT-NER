Choval se ke mně vždy zdvořile a galantně,
měl vždy dobrou náladu, pečoval o mne, staral
se o mé pohodlí a ještě téhož rána, kdy Otilie
přinesla zásoby a noviny, strčil za záclonu balík.
Bylo v něm noční prádlo, punčochy a jiné denní
prádlo: Poznala jsem na první pohled, že vše je
drahé: Otilie přicházela každého dne, dříve než
jsem vstávala. Neviděla jsem ji, slyšela jsem však
po každé její chraptivý hlas.
Večer přišla Otilie. Ležela jsem již v posteli.
Slyšela jsem je dlouho spolu šeptati a usnula
jsem v šumění jejich tlumeného hovoru.
Můj spánek byl neklidný. Stále jsem ve snu sly-
šela intimní hovor obou. Když jsem vstala, Druce
spal ještě jako zabitý. Noviny, které zde Otilie
večer zanechala, vzala jsem je a čtla mezitím, co
se vařila voda na kávu. Náhle jsem pod záhlavím
„Ze společnosti“ čtla potěšující zvěst, při níž mi
srdce v těle poskočilo a hlasitě zabušilo. Zprá-
va zněla:
„Pan Geoffrey Transome, sekretář amerického
vyslanectví, odejel z Lausane a vrátil se dnes do
Berlína.“