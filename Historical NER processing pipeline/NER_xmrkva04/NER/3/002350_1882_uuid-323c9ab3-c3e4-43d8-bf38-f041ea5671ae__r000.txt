Museum toto založeno bylo roku 1843. Všecky sbírky zdejší
spořádal a veškerá zvířata (asi 3000 kusů) vycpal knížecí bažant-
ník Václav Špatný. — Podrobný popis sbírek nalezne cestující
v Maškově brožuře „Frauenberg“. Podotýkáme jen, že všecka zví-
řata zde vystavená (mezi nimi též poslední šumavský medvěd)
zastřelena byla na Schwarzenberských panstvích.
Po loďce možno podniknouti pěkný výlet k zříceni-
nám bývalého lovčího zámku Karla IV. Hrádku (2 hodiny
na sever); zpáteční anebo i obě cesty možno též vozmo
(krásnou oborou) vykonati.