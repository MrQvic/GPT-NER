Vycházka do chmelnic v Tršicích. Posluchači II. a
III. ročníku zemské střední školy hospodářské v Přerově, pod-
nikli za vedení ředitele J. B. Uhlíře a professora J. Adamce
poučný výlet do chmelnic tršických dne 13. července t. r.
Příchozí uvítáni byli velmi srdečně od občanů tamnějších s
p. Florykem zakladatelem chmelnic tršických v čele. Za ochot-
ného doprovázení pánů těchto prohlednuty chmelnice tamnějších
pánů osadníků. Ačkoliv první chmelnice přičinlivostí p. Floryka
teprv roku 1861 založena byla, rozšiřuje se pěstování plodiny
této velmi značně, tak že chmelnice nyní jen při osadě tršické
výměru asi 250 měřic zaujímají. I v osadách okolních zavádí
se po příkladu obce tršické pěstování chmele. Po společném
obědě navštiveny rozsáhlé sušárny na chmel p. Floryka. Účast-
níkům dostalo se vesměs laskavého přijetí, ochotného vysvětlení
a hojného pohostění, začež jim na místě tomto buďtež vřelé
díky vysloveny.