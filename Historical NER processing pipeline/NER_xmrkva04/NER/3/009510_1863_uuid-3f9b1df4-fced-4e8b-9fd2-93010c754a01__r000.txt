Právo slovanské od několika desítiletí jest předmětem
pilného skoumání na rozličných stranách. U nás, v Čechách
a na Moravě, našly jednotlivé stránky jeho bedlivého ocenění
u mužů ve vědě na slovo vzatých: vábiloť zajisté právníka
Strobacha rovněž jako dějepisce Palackého, Šafaříka filologa
i Wocela archaeologa. Přítomný spis je pokusem, předsta-
viti právo toto, pokud a jak se v Čechách a na Moravě vy-
vinulé, v jednom obraze, v jednom soustavném celku.
O stanovisku svém nemůžeme než opakovati, co jsme
jinde již, v předmluvě k Rozpravám, pověděli: Vidělo se
nám obmeziti se na právo domácí a proskoumati je, ovšem-že
methodou porovnávací, do podrobna; neboť máme za to, že
jen touto cestou možné jest, dodělati se výsledků docela pev-
ných a položiti základy nevyvratné, na kterých teprvé dále
možno stavěti.
Co se dotýče slovanského práva v Čechách a na Mo-
ravě, hodíť se velmi případně za předmět studia takto obme-