Po odbyté půlnoční v Kostnici, kdež si byl císař
Zikmund tak pěkně hrál na nového Karlomana a okázal
otcům církevního sněmu, jak dovede alespoň na ně-
kolik okamžiků býti slavným císařem s krásným
vzrůstem, drahocenným šatem a zvučným hlasem; po
odbyté půlnoční doprovodili mocnáře členové měst-
ského senátu a konsulátu na radnici, kdež měl pře-
bývati.
Byla to velká stará, sešlá budova romanského
slohu, kolem vodou obklopená, s vysokou věží, která
sloužila za hlídku. Uvnitř byly velké síně, v přízemku
síň v polokruh sklenutá, a druhá, jejížto dřevěný strop
byl úplně hladký. Velká čásť této stavby pocházela
snad z doby panování Římanů, ostatní z doby
Karolingů.
To ovšem nebyl příbytek pro takovou dámu, jako
byla paní Barbora celská, která milovala rozkoše a nád-