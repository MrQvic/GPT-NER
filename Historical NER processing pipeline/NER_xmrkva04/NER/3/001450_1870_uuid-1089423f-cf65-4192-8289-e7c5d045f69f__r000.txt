Povstání, dne 24. a 25. června skoro na všech
místech poražené, bylo dne 26. úplně přemoženo. Levý
břeh, staré město a ostrov Saint Louis byly již úplně
vyklizeny. Na pravém břehu byla též předměstí Mont-
martre, Poissonniére, Saint Denis a Saint Martin docela
vyčištěna, a též Boulevardy byly již v rukou vojska.
Povstání se drželo ještě hlavně ve dvou krajních před-
městích, totiž v předměstích du Temple, kde vojsko po-
sud jen na některých místech zvitězilo, a v předměstí
Saint Antoine, kde jen ona část u Slavkovského mostu
a podél řeky přemožena byla.
Jenerál Lamoriciére, jenž byl dne 25. večer strašné
postavení povstalců na vyšinách v předměstích Poisson-
niére, Montmartre, La Chapelle, Saint Denis útokem
vzíti dal, učinil v noci opatření k dobytí předměstí du
Temple a k dalšímu operování po levé straně předměstí
Saint Antoine.