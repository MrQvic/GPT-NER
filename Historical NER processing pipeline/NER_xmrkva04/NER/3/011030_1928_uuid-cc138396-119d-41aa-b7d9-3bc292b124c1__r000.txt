Každý den dochází do redakce naší množství
dopisů z různých míst Československé republiky,
v nichž jsme žádáni o informace, jaké jsou pod-
mínky pro přistěhovalectví do různých států. Dále
jakých dokumentů je zapotřebí, cestuje-li se do
ciziny, a kde a za jakých podmínek možno si je
opatřiti. Podobně ze řad Čechoslováků v cizině
usedlých dochází množství žádostí o radu v otáz-
kách, které vyplývají ze života jejich.
To byl důvod, který nás přiměl k vydání této
knížečky. Umístili jsme zde informace v otázkách,
které nejčastěji se vyskytují. Přiznáváme, že není
zde ještě mnohé, co bychom zde si přáli. Rozsah
knížečky museli jsme však obmeziti, aby cena její
nebyla vysoká a stala se přístupnou každému. Spo-
léháme se, že přesto obsah její splní svůj úkol a že
bude hledanou pomůckou.
Redakce časopisu „Vystěhovalec“.