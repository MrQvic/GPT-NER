»Jak překrásný to blesk!« zvolala Jenny.
»Může člověka zabíti?«
»Ano.«
»Přála bych si, aby mne blesk zabil...
Musí to býti hezké.«
»Co v tom hezkého?«
»Je to lepší, než trpěti a znenáhla umírati
hroznou nemocí. Viděla jsem podobné pří-
pady v naší nemocnici.«
»Proč chodíte do nemocnice! Vždyť i bez
vás jest tam dosti opatrovnic.«
»Musí to být... Nemůžeme dávati mnoho
peněz pro chudé a pomáhati se musí, a proto
jsem slíbila, že budu ponocovati u nemoc-
ných každou neděli. Zemřel tam chuďas...
Ach, přála bych si raději zemříti za bouře,
Boží rukou, nebeským ohněm. Vím, že ne-
budu dlouho živa.«
»Dosti, Jenny! Kdo to řekl? Lékař? Ne-
věřte tomu!«
»Však uvidíte!« pravila a zakašlala. »Jak
zde tatínek nakouřil... To je po kouři!«
dodala.
»Nikoli, nekašleš po kouři,« myslil jsem si
patře na vyhublé a bledé líce dívčiny. V sou-
mraku byly stíny pod jejíma očima ještě
hlubší, oči zdály se býti velikými. Zavřela
je na okamžik.
»Jenny,« zvolal jsem.
Zachvěla se a oči otevřela.