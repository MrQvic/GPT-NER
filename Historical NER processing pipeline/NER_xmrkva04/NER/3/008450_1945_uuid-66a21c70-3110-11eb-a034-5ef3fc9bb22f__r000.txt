ledne. Bylo 10 hodin, krásný sluneční den. Na
svahu nad řekou jsme se rozmístili, zakopali.
Stráže postaveny a my se stáhli do lesa. Byli
jsme špinaví, zarostlí, s kruhy pod očima, hla-
doví a žízniví a řečnili jsme o tom, že je nesmysl,
co se od nás žádá. Major nás opustil beze slova,
vykonal obhlídku a vrátil se. My se zatím do-
mluvili, co mu řekneme a když se vracel, vyklo-
pili jsme mu všechny rozumné argumenty. Po-
díval se na nás pohledem kuchaře, jemuž pikolík
radí, aby dal do smetanového dortu česnek. Zne-
chuceně. Cítili jsme, jak se jeho vojenské srdce
otřásá odporem. Nic neodpověděl. Ani nezakřičel.
Jen mávl rukou, vybral si místo a zavřel oči.
Uklidněni neočekávaným, nehlasným a suverením
činem velitele, lehali jsme jeden za druhým, za-
vírali oči a usínali. V deseti minutách byl les na-
plněn chrápáním, oddychováním. Major se po-
zvedl, nespal. Rozhlédl se po nás, usmál se, jak
nás dostal, a usnul tvrdě. Ve čtyři přišel další
rozkaz a šli jsme za majorem dál. Nedáme na
něho dopustit.
S představenými na vojně není člověk nikdy
hotov. Ale ostatní mě měli jen přechodně na
povel, nebo sice delší dobu, ale jsou mými
představenými dosud. A o nich se nepíše.