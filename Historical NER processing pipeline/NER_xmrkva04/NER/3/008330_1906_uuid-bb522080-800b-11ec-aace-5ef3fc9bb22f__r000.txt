a použijte času, který Bůh vám daroval, neb nevíte dne ani hodiny.
Přijde doba odchodu a každá chvíle, která marně uplynula, ku škodě
vám počítána bude.
A nyní rozjímejte, zda vydobyli jste něčeho pro duši svou; uvi-
díte zajisté, že velmi málo, neb stále ještě klesáte, stále nedostává se
vám síly duševní, která ve vás dřímá, neb nečiníte ničeho, by jste utu-
žili, probudili sílu tu. A proto nežádejte sobě statků hmotných, to vše
jen světa marnost jest; jen o sílu proste, ona pokladem jest velikým
pro duši vaši.
Na prahu roku nového loučím se s vámi a přeji vám hojně těch
darů božích, těch pokladů věčných, které potřebí jsou duším vašim,
na prahu roku nového žehnám vám i práci vaší!