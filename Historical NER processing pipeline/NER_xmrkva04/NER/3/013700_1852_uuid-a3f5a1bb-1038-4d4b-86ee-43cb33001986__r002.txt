Archa Noe.
Jídlo lidí, ne však pití
Ráje zbavilo;
A co Adamovu chybu
Ponapravilo,
Ať je věčně velebíno!
Proto, bratři, píme víno!
Jak zas poznovu svět celý
Hříchu podléhal,
A pak u potopě valné
Každý za své bral:
Jenom Noe při tom scházel,
Proto že byl révy sázel.
On si se ženou a s dětmi
Zalez do sudu,
Ten ho nosil nad vodami
Na vzdor osudu;
Neboť chrání ode zlého
Víno milovníka svého.