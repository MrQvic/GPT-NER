Hedv. Toť již vše nepříznivé proti nám
se spojilo. — Nyní zajisté rozhodnut bude
osud náš!
Frant. Ano! Zajisté! —
Hedv. Velmi dlouho se tam umlouvali,
— toť věčnosť pro nás!
Frant. A my přec posud ničeho ne-
víme! — Však poslové měli tu již býti!
(Přistoupí k oknu.)
Hedv. Nevidíš ještě nic?
Frant. Docela nic!
Hedv. Toť nelze snésti!
Frant. A ty? —
Hedv. Také nic!
Frant. Bohu díky! — Ty nevidíš lépe
nežli já.
Hedv. Toť jest krásná útěcha! —
Frant. A přec útěcha! — Kdybys ty
spatřila posla svého, jenž by ti přinesl zprávu,
že poručník štěstí tvému přeje; kdežto bych
já nadarmo čekala; tu nevím, co bych ze zá-
visti ti neučinila! — Kdybych však k sobě
Karlova posla chvátati viděla, aby mně zvě-
stoval, že otec můj Karlovi ruku moji dává,
ale ty bys nadarmo čekala; tu tuším, že se
ti to příliš příjemným býti nezdálo!
Hedv. A přec! — Proč pak bych ne-
byla ráda štěstí své přítelkyně?! — A kdy-
bych ihned nerada byla, mohu-li pak si štěstí
své koupiti, abych tobě záviděla tvé?!
Frant. Ticho, ticho! Na naše stanoviště!
(Ukazuje k oknům.) Jen nebe dej, aby po-
slové dříve přišli, než by se naše ctnostná a
pečlivá Charlotta vrátila. — Ó bože, ta by
nám způsobila hezkou komedii!