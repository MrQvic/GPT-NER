Finalový zápas neregistrovaných XI měl vel-
mi pěkný průběh. Byl hrán naprosto slušným
způsobem a za nadšeného výkonu obou stran.
Zvítězila v něm nečekaně XI městských za-
městnanců nad loňským vítězem soutěže XI to-
váren automobilového průmyslu. Příslušníci
města udrželi si zásluhou vynikajících jednot-
livců (Šuk, Bureš, Dr. Chlum) celozápasovou
převahu a jejich těsné vítězství bylo docíleno
proto naprosto zaslouženým způsobem, i když
vítězná branka padla těsně před ukončením hry
z pokutového kopu. Rozhodčí Dr. Koníček.