tvou jalovou řeč, čeho jsme pracně dobyli?
Krále vydej nám a upustíme od oblehání hradu
ne do večera ale navždy, krále vydej nám, a
pak si tu počněte, co jen bláznovského se vám
uzdá, a nebudeme vás vyrušovat. Ale bez krále
není příměří a kdybychom padnouti měli do
jednoho.“
„Krále, krále!“ bouřilo to v lidu a šlo od
zástupu k zástupu. „Krále dejte nám, jinak ne-
odtáhnem.“
„Král není vězněm panstva, nýbrž jen pod
jeho ochranou, i nevydáme a nemůžeme jej vy-
dati.“
„Vy jste žalářníci, pochopové a katovi pa-
cholci, ne jeho ochranci!“
Michalovci zrudla hněvem tvář.
„Chátra tak může mluviti,“ vyrazil ze sebe,
„ne pražské měšťanstvo a pražský lid. Poslední
chvíli vám dávám na rozmyšlenou, dříve než
zahlučí do vás všechna střelba má a tyto hradby
se v jatky promění. Poslední chvíli, dokud držím
tuto bílou korouhev, která vás ještě chrání.
Vrhnu-li ji mezi vás, bůh vám budiž milostiv!“
„Hleď sebe a svých, my již budeme míti
péči o sebe.“
„Hoď sem tu korouhev a my ti ji vrátíme
na hradním nádvoří, abys pod její ochranou
mohl ještě včas žádati za milost pro sebe a
své.“