hlavou — Viola nebude tak hloupým, aby šel
stoličním soudcům na lep.
— A znáte vy jiný prostředek?
— Ovšem že znám — odpovídal Jánoš, a
jiného není. Na stopu zloděje dostaneme se nej-
snáze opět jen pomocí zloděje.
— Tázali jsme se Liptákové, cikána Pe-
tiho . . .
— Nuž, co se cikána týče — zvolal husar
— nedal bych za to mnoho, že dobře ví, kde
je Viola, ale myslí si: pan notář má mnoho
pánů na své straně, tomu nebude zle, ale Viola
bude pověšen, jakmile jej dostanou.
— Co se toho týče — pravil Völgyesy — ví
Peti, řekl mu to sám místožupan, že Viola před
náhlý soud se nedostane. A poněvadž již jednou
strach smrti přestál, ručím za to, že smrtí trestán
nebude.
— Vy, milostivý pane, ručíte, ale Peti nevěří,
— namítal husar — když se jedná o šibenici,
neudá svého nejlepšího přítele nikdo úřadům.
Ale jsou jiní . . .
— Kdo? tázal se Völgyesy.
— Inu, milostivý pane — pravil husar —
kterýkoli z lupičů, kteří jsou zde zavřeni. Lupi-