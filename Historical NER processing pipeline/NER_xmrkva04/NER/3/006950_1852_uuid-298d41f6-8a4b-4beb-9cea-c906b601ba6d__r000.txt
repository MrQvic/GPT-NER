živobytí. Poněvadž však neví, jak a kudy do to-
ho, jsa v těch věcech nezkušený člověk, že při-
chází k panu páterovi na radu, a je-li pravda, co
se povídá, zůstane-li páter Vojtěch v Krasíně za
kaplana, že prosí, by mu Víta do cvičení vzal,
že by ho také rád, dá-li se k tomu oklestiti, ně-
kam dále poslal. Doložil, že to nežádá zadarmo,
že podlé možnosti všecku práci a nepříležitost mu
zaplatí a vynahradí.
Páter Vojtěch neodpíral, o platu arciť nic vě-
děti nechtěl, potvrdil pověst, že v Krasíně zůstane,
těšil se, že ve své otčině bude pracovati na vinici
Páně, a jistil, že mu bude zvlášť mládež na starosti.
Vyjednalo se, že Vít po narození Panny Marie na
faru docházeti počne, do té doby že si chce páter
Vojtěch odpočinouti, dříve že svou službu nena-
stoupí, že musí ještě sem a tam, že je pozván na
mši svatou, na kázaní, všude že chtějí, by jim dal
požehnání.
Štěpán s takovým pořízením ovšem velmi
spokojen byl, nezdráhal se již jísti a píti, mluvilo
se o primici, o tom i onom, poseděli si po hodnou
chvíli, a když se rozcházeli, opakoval jeden svou
prosbu, a druhý dobrou vůli, ochotně ji vyplniti,
opět vyslovil.