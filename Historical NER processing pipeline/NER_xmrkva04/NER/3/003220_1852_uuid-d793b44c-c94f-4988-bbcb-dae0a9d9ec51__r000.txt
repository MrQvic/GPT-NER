V těch velikých půtkách myšlenek a událostí, způsobe-
ných revolucemi, vždy stává některých smírčích bytností,
některých rodin, některých duší, v nichžto se zosobňuje
neštěstí obecné a v nichžto se žalostnou výsadou ne-
šťastnosti takořka srážejí hněvové dvou rozkacených stran,
rány jejich obapolné, hrůzy a vzteky, kterými se stíhají
různice záhubné, bídy, krev, slzy veškeré říše, aby spů-
sobily spojeným úsilím zármutky, pláč, usedání, utrpení
a smrt v jediném srdci! Zdeť jest, kde revoluce nejpotřeb-
nější a nejposvátnější končí se úzkostí, mukami a popra-
vami v žertvách zosobňujících vyvrácené ústavy. Zdeť obecné
smýšlení umlká, zde theorie přestává býti nesmířliva a zde
sama dějeprava, zapomínajíc chvílku na nestrannost v zá-
ležitosti národů, již nezná jiné záležitosti, jiné slávy a jiné
povinnosti mimo lítost. Neb historie, tato tlumočnice lid-
ského srdce, má též slzy; ale ty ji obměkčují a neoslepují.