Magenty dne 4. června a u Solferina dne 24. téhož mě-
síce, načež byl pak ve Villafranca dne 12. července uzavřen
mír, kterýmž moc Rakouska v Italii na Francii přešla.
Jest skoro nade vší pochybnost zjištěno, že Ludvík
Napoleon již před vypuknutím války se sardinskou vládou
se smluvil, že Francie, která ovšem z toho také svůj
užitek míti chtěla, pakli proti Rakousku zvítězí, za svou
pomoc vojvodství Savojské a hrabství Nicejské co odměnu
dostane. Již dne 24. března 1860 bylo toto odstoupení
s Turinským dvorem zvláštní smlouvou uzavřeno, a teprv
nyní vyklidilo se francouzské vojsko z Lombardie a vrá-
tilo se domů.
Veřejné hlasování lidu které dne 15. a 22. dubna
v Nizze a v Savojsku se vykonávalo, mělo, jak se samo
sebou rozumí, poněvadž je řídili Bonapartovi náhončí, ta-
kový výsledek, že ohromná většina obyvatelstva pro při-
pojení k Francii se prohlásila.