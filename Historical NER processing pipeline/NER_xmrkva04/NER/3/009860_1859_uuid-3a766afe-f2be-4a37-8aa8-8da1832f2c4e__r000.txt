„Toto je příběh se džbánem, milí, vzácní přá-
telé a přítelkyně,“ pravil pan Volný ku konci svého
vypravování, „a tuším, že se už divit nebudete,
proč jsem mu vykázal zde na tabuli čestné místo.
Vždyť měl v celém příběhu sňatku tohoto zna-
menitou úlohu. Starý, řádný, baňatý džbán za-
stupoval v jistém ohledu místo námluvčího, ačkoli
se tohoto manželství tak málo nadíti mohl, jako
líbezná, skromná nevěsta sama na vdaní pomyslila,
když se z pouhé křestanské lásky se džbánem
nosila. Dopřejte mu tedy jeho čestné místečko
a pletence z kvítí, jimiž je ověnčen. Zasloužil
to a způsobil ve světě více dobrého, nežli mnohý
tlustý pán, kterýž snad desetkrát tolik vína vypil
nežli se ve džbánu vody od studně nanosilo.“
„Budiž mi dovoleno,“ pravil dále pan Volný,
„připojiti ještě několik slov k tomuto vypravování.
Na džbánu vidíme, kterak i ti, jež nepožehnal
Bůh pozemskými statky, chudým bez peněz mnoho
dobrého prokazovati mohou; ba taková almužna
má v očích Páně největší ceny, a chudým se
tím často více pomáhá než penězi. Džbán za-
sluhuje, aby byl v rodině zachován jakožto pa-
mátka, a tuším, že by na něj patřily po sto letech