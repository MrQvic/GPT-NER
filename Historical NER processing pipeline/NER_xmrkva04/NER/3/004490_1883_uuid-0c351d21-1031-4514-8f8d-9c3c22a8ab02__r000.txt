Ve dvorku nešťastné Holoty bojováno patrně
s nouzí. Zarzecki, jak dceři slíbil, vzal nazejtří
hodinky a pečetní prsten i šel s nimi do nejbližšího
městečka, aby je zastavil. Byla to s jeho strany
oběť velká, rozloučiti se s památkami, ku kterým
se pojila láska lidí, již mu je zůstavili; ale žena
byla nemocna, dcera v zoufalství a hlad v domě.
Cestou, brodě se zadumán písčitou stezkou,
setkal se s vozkou, jedoucím ze Žabího. Ten ho
pozdravil a usmál se na něho. Zarzecki, konaje
věrně své povinnosti, nebyl druhdy ve vsi oblíben,
ačkoli byl spravedliv; však nyní proti novým pá-
nům a hospodářům Jakub získal. Vzpomínáno ho
s povzdechem. Vozka vida jej unavena, sám na-
bídl mu svůj povoz. Proto Zarzecki mohl si trochu
námahy ušetřiti. Byl by za to rád sedláka po-
častoval, ale přiznal se mu bez obalu, že nemá
ani groše peněz.
Majitel povozu políbil ho v rámě, prose po-
korně, aby s ním vypil kalíšek vodky. Zarzecki
vyhověl pozvání, a vodka, jíž byl až příliš zvyklý,