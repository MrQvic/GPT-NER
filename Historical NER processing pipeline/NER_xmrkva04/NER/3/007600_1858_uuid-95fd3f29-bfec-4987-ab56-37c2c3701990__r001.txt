V knize Soudců (15, 16.) se nám vypravuje, že Samson byv svá-
zán dvěma provazy novými, je rozmetal, čeliští osličí tisíc mužů pobyl a
vloživ na ramena svá oboje vrata brány města Gazy je na vrch hory
donesl. Aj, veliká to síla onoho Samsona! Mocné to jméno jeho! —
Však známť ještě mocnější. U proroka Daniele (6, 14.) čteme, kterak
anjel Bohem poslaný zavřel ústa lvů a Habakuka uchopiv za vrch (hlavy)
jeho přinesl v prudkosti ducha z Judstva až do Babylona. Není-li to
d. p. podivná moc a síla? — Než vím o jedné ještě větší moci. V dávno-
věkosti žil jeden vojvoda nazván Hannibal, před nimžto tisíce a tisíce
ozbrojenců v náramném utíkali strachu uslyševše toliko volati: „Hanibal
jde!“ Nebylo-li to jméno mocné? — Než což jest rozmilí křestané, moc
a síla těchto jmén naproti moci a síle, jakouž plodí nejmocnější jméno
Ježíš? Neboť „v tomto jménu“ jak dí apoštol národů (Fil. 2, 10.)
„kleká každé koleno, nebeských, zemských i pekelných.“
O požehnané tedy jméno, z něhož vyplývá tak mnohá a veliká moc
a síla! A taký v pravdě, objevuje se moc a síla tohoto jména jak v du-
chovných tak i tělesných našich potřebách.