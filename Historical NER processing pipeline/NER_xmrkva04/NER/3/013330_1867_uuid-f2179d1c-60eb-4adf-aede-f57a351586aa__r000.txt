Myslivec. V jistém smyslu jsou. Myslím
totiž: zlé vášně, které jsou v stavu, ještě větších
spoust na světě nadělati, nežli taková potvora.
František. To je ku podivu, kterak ta
útlá panna bez bázně a strachu s veselou tváří
a pevným krokem přes tu hroznou potvoru kráčí!
Ta byla srdnatá!
Myslivec. Kdo je pevné víry, je vždycky
srdnatý, milý Františku! Nábožná víra v Boha
sílí nás, že můžeme přemáhati všecko, co nám
hrozí na světě.
František. Proč asi má ta svatá panna
v ruce zelenou ratolest palmovou?
Myslivec. Palma je znamení vítězství nad
zlým. Kdo přemáhá zlé žádosti v srdci svém,
je větším hrdinou, než takoví světa podmanitelové,
kteří se dávají přemoci od zlých žádostí. Tako-
vému člověku náleží tedy právem neposkvrněná,
nevadnoucí palma vítězství na místě pomijitelného,
krví zbroceného vavřínu.
František. Kdo pak asi dal sem zasaditi
ten pěkný obrázek?
Myslivec. Vypravuje se stará pověst, že
se zde na tomto místě přihodilo něco zna-
menitého.
František. Stará pověst? O povídejte mi
ji tatínku!
Myslivec (postaví ručnici k stromu a po-
vídá): Víc než před sto lety přebývala nábožná
slečna tamhle na tom starém, nyní zbortěném