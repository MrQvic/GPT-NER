k chvále Aristeidově podotkl, že je to vlastně
oslavování peněžní skříně.
Když Aristeides takto spolkové záležitosti
urovnal, dal je přísahou všechněch sněmovníkův
stvrditi, přísahaje sám jmenem státu attického.
Mezi přísahou házeny jsou kovové kouličky do
moře na znamení, že slib platnosti své nepozbude,
pokud kov z hlubin mořských nebude na světlo
vynesen.
Navrátiv se Aristeides z Delu zase do Athen,
neměl více v záležitostech vojenských podílu.
Vrchní velitelství ponechal mladšímu Kimonovi,
jemuž velice přál, aby zbytek svého stáří v pokoji
a míru strávil.
Zemřel ode všeho občanstva oplakáván r. 476
před Kr., zůstaviv po sobě dle pověsti tak skrovné
jmění, že z něho ani pohřební útraty zapraveny
býti nemohly. Vděčná obec vystrojila mu tedy
pohřeb na svůj náklad a zřídila mu u přístavu
falerského důstojný pomník. Oběma jeho dcerám
ustanovila obec věno a synovi Lysichovi vedle
částky peněz jistou výměru pozemkův.
Aristeides zděděné své jmění při správě státu
spotřeboval, kdežto jinde náčelníci ve vysokých
službách jmění sdělávají!