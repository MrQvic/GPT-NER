že se duše jeho začíná vylévat, že myšlénky se
pramení ze dna srdce, tím tišším, tím hlubším
stával se osud jeho, tím raději mu paní Kali-
necká přislouchala. Kdyby se byl někdo na je-
jich procházku byl díval, spozoroval by byl,
že čím více ku dvéřím osvětleného salonu se
přibližovali, tím více od sebe se oddalovali, tím
silnějším stával se hlas plukovníka, tím ostra-
žitěji paní Kalinecká i jeho očím i pohledu
přítomných se vyhýbala; ale čím blíže byli temné-
ho aleje, tím blíže byli sobě, tím tišeji a více
přetrhovaně mluvil plukovník, neboť tvář jeho
k ní obrácená doplňovala nedomluvená slova, a
její oči k němu zírající doslouchaly ostatek.
Všickni pospolu jinak zaujati, ani jich nepohře-
šovali; toliko podkomoří, pojav na stranu ho-
spodyni domu a pohlížeje bystře na procháze-
jící se párek, šeptal jí cosi, a s patrnou radostí
nakrucoval si bílý vous.