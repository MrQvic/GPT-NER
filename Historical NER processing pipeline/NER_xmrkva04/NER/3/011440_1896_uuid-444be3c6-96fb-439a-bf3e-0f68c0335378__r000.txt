Málo lidí mělo na sobě tolik poetického jako
Burns a málo básníků mělo na sobě tolik mužného.
Od té doby, co Burns vstoupil do služby, za-
nedbával své hospodářství. Byl nyní znám, vítán
v panském sídle, v hospodě i v chatrči, a z toho
vznikalo mu mnohé nebezpečí. Jestli Burns šel
nebo jel mimo pole, zanechal hospodář žence a vy-
provodil ho až k nejbližší hospodě. Vstoupil-li
Burns do hospody o půl noci, vyskákalo všechno
z postelí a v několika mžicích byl největší pohár
na stole.
Roku 1791 básník vzdal se na dobro hospo-
daření a odstěhoval se do Dumfries, kde mu
služné bylo zvýšeno z 35 liber sterl. na 70 liber.
Tu počalo to jít s ubohým básníkem s kopce.