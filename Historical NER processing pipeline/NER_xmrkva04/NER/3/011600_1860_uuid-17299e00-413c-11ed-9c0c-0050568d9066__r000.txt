na všecky strany prchati může. — Při požárech tedy bohužel, vítr se
strhnouti musí, čímž celé řady domů anebo celé osady ve zkázu uvrženy
bývají; neboť prudkým váním roznáší vítr hořící látky daleko po okolí,
a ty co hořavého jest, zapalují. Tak ku př. po strašném požáru, který dne
28. května t. r. v Mladé Boleslavi vypukl, a jímž skorem celá židovská čtvrt
a několik domů na náměstí popelem lehlo, nalezeny byly oharky až u Ro-
kytovce, vesnice od Boleslavi as hodinu cesty vzdálené. — V severní Ame-
rice proměňují pralesy v ornou půdu tím způsobem, že poražené stromy
spalují; k tomu ovšem zvolí čas tichého povětří; avšak při ohromném tom
pálení strhne se takový vichr, že slabší poražené stromky, ano i chomáče
chrastí do výšky hází a daleko zanáší.
F. A. H.