Koncem dubna (ovšem letos ne, protože do 28. padal
sníh), nebo počátkem května probouzí se stavební
pud u včel, jehož třeba hned od začátku využít.
Přidáváme do plodiště celé mezistěny, 1—2, podle
možného obsednutí, jde-li to, i mezi vybíhající plod.
To si můžeme ovšem dovolit jen v teplých dnech ve
snůšce. Včelstvo tím jaksi rozrušíme, snad i podní-
tíme, pilně staví, což každý z nás s povděkem přijme.
Předně máme zásobu pěkných plástů, ale co důle-
žitějšího, v nových buňkách se rodí statnější pra-
covníci.
Vždyť ta naše včelka jest jakýmsi malým, jemným
strojem. A čím zdatnější a silnější jest organismus
jedince, tím více práce vykoná celé jejich společenstvo.