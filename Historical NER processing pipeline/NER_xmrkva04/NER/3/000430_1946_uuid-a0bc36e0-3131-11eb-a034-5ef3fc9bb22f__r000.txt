Pracující lid dosahoval úspěchů vždy jen teh-
dy, když jeho úsilí bylo vedeno jedním směrem,
a to organisovaně. Jednou z hlavních příčin po-
litické slabosti československé, ale i evropské de-
mokracie vůbec byla politická roztříštěnost pra-
cujícího lidu. Bylo přímo neštěstím, že tak vý-
znamná složka pracujícího lidu, jako je rolnictvo,
byla politicky desorientována, oklamána a svede-
na s cesty, že proti svým nejvlastnějším životním
zájmům byla vtěsnána do úzkých mezí stavov-
ského nazírání a stavovské organisace. Tím byla
pozornost rolnictva odváděna od evropských a
světových událostí a vyvolávána v něm předsta-
va, že se týkají jen cizích a vzdálených lidí a
národů, zatím co socialisté varovali a dokazovali,
že porobení kteréhokoli národa a potlačení kte-
rékoli demokracie kdekoli na světě vede na ko-
nec i k porobě našeho vlastního národa a potla-
čení vlastní demokracie. Tak se též stalo. A nadto
byl v rolnictvu uměle vzbuzován odpor k dělnic-
tvu a městské inteligenci a byla uměle vytvářena
přehrada mezi venkovem a městem.