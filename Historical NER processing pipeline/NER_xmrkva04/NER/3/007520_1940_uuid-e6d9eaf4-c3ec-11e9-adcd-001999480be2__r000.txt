samy odstraní z úlu zastydnutím uhynulý plod, kdežto plod, který je hnilobou již
zachvácen, včely nevytahují, čímž se nákaza bez překážek pozvolna rozšiřuje a
napadá sousední úly i okolní včelíny.
Aby se onemocnění předešlo, třeba česna z jara, zvláště za náhlého ochlazení, zúžiti,
úl dobře utepliti, aby plod byl uchráněn zastuzení; u úlů nástavkových nesmí se
z toho důvodu předčasně nasazovati medníky.
Hniloplod může vzniknouti také z přemíry kouře včelařovy kuřačky, který plod
zadusí, nebo při neopatrném zacházení přílišnými otřesy úlu.
Známkou propuklé nemoci jsou vpadlá víčka buněk s plodem, která normálně jsou
mírně vzdutá; při otevření takové buňky najdeme místo plodu páchnoucí příškvar.
Jediným zatím známým prostředkem proti vypuknuvší již nemoci jest, nakažené
plodové plásty zničiti, včelstvo přestěhovati a úl řádně vyčistiti.
Ukázka tato svědčí, že již před 100 lety naši včelaři pouhým praktickým pozoro-
váním a usuzováním dospěli aspoň k některým poznatkům, uznávaným i za dnešního
stavu vědy včelařské, technicky daleko lépe k výzkumům vybavené. Ovšem hlavní
poznatek, bakterielní příčina onemocnění, byl postřehnut až mnohem později.