Problém národnostní je dán soužitím obvvatelstva české
a polské národnosti. Německá menšina neměla na Těšínském Slez-
sku početní význam. Před prvním dělením Těšínského Slezska v ro
ku 1920 měli tu Němci význam jako činitel germanisující domácí
obyvatelstvo pomocí předchozí polské kolonisace. Starousedlíci
řečí i způsobem života inklinují k Čechům, s nimiž sdíleli
největší část dějin uplatňujících se ve státoprávním svazku
se zeměmi koruny české.
Místní dialekt domácího obyvatelstva je slovníkově český.
Průběhem doby byly mu vtisknuty gramatické znaky polské jako
důsledek návštěvy polských škol, jichž zřizování bylo Němci
před rokem 1918 podporováno na úkor školství českého.
Pohyb a národnostní složení obyvatelstva Těšínského
Slezska se posuzuje podle sčítání lidu z let 1910-1921-1930.
Polští činitelé nejraději sahají ke statistice z roku
1910, jež jim jest nejpříznivější a připočítávají k ní další
populační a imigrační přírůstky. Z české strany se rozhodnost
této rakousko-uherské statistiky podle obcovací řeči popírá,
vzhledem k tomu, že jest výsledkem germanisačního a polonisační-
ho procesu, který sesílil zejména od té doby, co se Těšínsku
začalo dolovati uhlí.