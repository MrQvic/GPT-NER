S úkoly, které chceme splnit v nejkratší době, těsně souvisí otázka
decentralisace veřejné správy. To znamená zrušení zemských národních
výborů a vytvoření krajů s krajskými národními výbory. Tyto mají při-
nést větší pružnost do státní administrativy, zdokonalení její kontroly
lidem. Vytvoření krajů a krajských národních výborů pomůže zdokonalit
soustavu národních výborů a rozvine jejich působnost tak, jak to před-
pokládají příslušná ustanovení nové ústavy. Také to nebude bez obtíží
a mnozí budou musit svůj lokální patriotismus umět podřídit společ-
nému zájmu.
Přebudování zemí jako správních celků ve správní celky krajové
znamená také vytvoření základny oblastního plánování a jeho orgánů.
Dvouletý plán je plánem ústředním a odborovým a jen zčásti je plánem
oblastním. Naše pětiletka bude ale již skladbou plánu ústředního a plánů
oblastních. Tak bude náš první dlouhodobý plán dokonalým hospodář-
ským plánem, který slaďuje zájmy celostátní a zájmy oblastní. Vytvo-
ření krajů, krajských národních výborů a krajských plánovacích orgánů
bude kladným přírůstkem naší jednotné a sjednocené celostátní pláno-
vací služby.