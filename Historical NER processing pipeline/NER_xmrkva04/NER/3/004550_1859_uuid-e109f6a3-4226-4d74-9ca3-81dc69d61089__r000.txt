životní nás poukazují, a i tam, kde méně patrných
stránek jsoucností se dotýká, neopouští pásmo, malé
zjevy života k velkému kruhu dějin poutající.
O tom svědčí i malé příležitosné básně, v nichž
se v některých velmi skvělé myšlénky všeobecného
interessu vyskytují, ač v skrovných plodech těchto,
jakož i v menších písních, bajkách a nápisech se
sotva odlesk ducha Koubkova nalézá. Totéž i o
krátkých znělkách platí, v nichžto se sice i vtip
i po různu pěkné myšlénky nalézají, které však
vedle větších plodů Koubkových jen co pohry bás-
nického rozpoložení považovati lze.
Zdá se, že Koubkovi potřebí bylo velké nějaké
myšlénky, aby na základě významném se rázná obra-
zivost jeho dle libosti rozložiti a bohatství svého
v plné míře užívati mohla. Jak duchaplná se jeví
báseň lyricko-epická „Hroby básníků slovanských“!
Praví tam básník o pění svém:
Zpěv můj vyhnanec jak zabloudilý,
Když mu bratra zabil vítěz-vrah,
Nad věštčími druhy hlasně kvílí,
Které složil osud na marách!
Pod křídlama Fénixů těch vyšších
Zpěv můj odvážný se ukrývá,
A ve chvílkách Bohu někdy bližších
V tajemné se noci ozývá,
Neb na lípě někdy hřbitovní
S kulichy o příští době sní!