Jezdecká brigáda je způsobilá svým vybavením
palebnými prostředky a pohyblivosti svých záloh
vésti obranný boj na široké frontě.
Prostor, v kterém má jezdecká brigáda vésti
obranný boj, nazývá se oblast jezdecké brigády.
Má-li jezdecká brigáda dostati takový úkol, je
nutno uvážiti, že malé počty jednotek a nedostačující
vybavení dělostřelectvem jí dovolují vésti tento
obranný boj jen krátkou dobu. Může sice nepřítele
na nějakou dobu zastaviti, ale neodolá jeho pláno-
vitému náporu vedenému mocnými prostředky.
Obranný boj jezdecké brigády na místě bude míti
tedy převážně dočasný ráz. Taková dočasná
obrana může býti i součástí útočné akce na široké
frontě, kdy jezdecká brigáda útočí jen v části pro-
storu k tomu zvolené a ostatní musí udržovati.