„Ajta!“ zvolal pan Mizera. „To jsi sám zver-
šoval? To si přečtu!“
Pamatuji se ještě dnes, jak se mi všechna
krev hrnula do tváří. Stud nevylíčitelný se mne
zmocnil, aniž jsem si uvědomil, proč a z jakých
důvodů. Což jsem učinil něco nesprávného?
Něco trestného? Něco nemravného? Nic z to-
ho všeho! Ostýchal jsem se z obavy, že dojdu
výsměchu z toho naivního skládání.
Netrvalo dlouho a pan učitel Mizera, bydlící
v prvém patře nárožního domu u mostu „u Pi-
tašů“, pozval mne k sobě.
Poprosil jsem moji zlatou maminku, aby mne
v krámě zastoupila. Ubohá dušinka, po celý
den zaměstnaná v druhém otcově podniku na
Volešce, s vrozenou jí láskyplnou něžností
prosbě vyhověla a spěchal jsem k panu učiteli
Mizerovi.