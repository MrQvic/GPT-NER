a nedlouho rozhlaholily se Týnecké zvony nej-
truchlejší hranou ...
Lidé ve městečku vybíhali na silnici, pře-
mnozí zaběhli až ke klášteru, a na rtech jim
lpěly nejmožnější domysly, kdo že se s tímto světem roz-
loučil... Dověděli se však pravdu brzičko, a všude obnažovali
hlavy a všude spínali ruce k modlitbám za jednu z posledních
Přemysloven . .. z těch nejlepších, nejšlechetnějších .. .
A zdálo se, že se ke hlaholu klášterských zvonů přidru-
žily i všecky vůkolní lesy temným, tajeplným hukotem ...
„Na Týnici všemi zvony vyzvánějí!“
K těmhle slovům přistárlého muže pozdvihlo se několik
hlav, napjalo se několikero uší a několikery zraky se za-
hleděly v tu stranu, kde na výšině do široka daleka dívá
se panenský klášter Týnských Klarisek ...
Tihle lidé dleli v úžlabině odevšad vysokými, staletými
kmeny zarostlé, jejíhož konce odtud nemožno dohlédnouti.
Bližší drva, kteráž se klonila k údolině, byla očazena dýmem,
tu i tam opálena, bez kůry a s haluzemi osekanými. Roklinou