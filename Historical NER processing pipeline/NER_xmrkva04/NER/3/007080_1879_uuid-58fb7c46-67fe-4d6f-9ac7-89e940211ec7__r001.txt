Dětřich (zahodí jídlo). O fuj tajbl! Fuj!
Adelajda (klesne na kolena).
Ah odpusť jemu! Já jen hřešila,
já sama chudáka jsem prosila,
poněvadž je tak hladov, such a bled,
by upečené lidské srdce sněd.
Racek (zahodí košík).
Ha zmíje, jedovatý ještěre,
tak plnila jsi moje rozkazy?
Ty lahůdkou chceš krmit cizopáska,
již nelze dostat ani u Švertáska?
Však pomstě neujdeš. Již zavolejte
zbrojnoše Tondu a mu rozkaz dejte,
by od hladomorny sem přines klíč.
Adelajda.
Ah otče viz, jsem strachy celá pryč.
Však né — vždyť nemusím se bát,
vy ubohému volnost chcete dát 
Já se jen mýlila, mé oko se
neklame; vidím vám to na nose,
že máte srdce jako z tvarohu.
Radostí více říci nemohu,
než to: za muže bude-li mi dán,
nemůže býti více potrestán.
(V kulise objeví se rámě bez rukávu, podávající klíč,
jejž Jelen vezme.)