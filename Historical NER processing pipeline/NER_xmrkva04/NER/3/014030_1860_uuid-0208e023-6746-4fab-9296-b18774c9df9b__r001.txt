státi a msta její pak zcela na Valpurku se obrá-
tit. Především záleželo mu na tom, aby dívka
jí na oči nepřišla. Krása její bylaby musela
jako každému do očí uhoditi, pro známost jeho
s matkou bylaby žárlivé ženě ihned co skutečná
sokyně její napadnouti musela. Přísně tedy ještě
jednou pevně Marze na srdce vložil, aby dívku
hraběnky stranila, ano i docela ji zatajila.
V domě paní z Rosenberka, kde nikdy
radost nepanovala, byl nový smutek se uhostil.
Její dávný, věrný přítel a lékař duchovní, pro-
bošt Strachovský, byl, jak již jsme se dověděli,
z tohoto života vykročil. Tato truchlivá zpráva
v prsou nešťastné paní všecky zpomínky na
přestálou strast uplynulého života probudila, a
zrak její, který ještě někdy s nadějí v budouc-
nost pohlížel, znovu chmúrnou rouškou zastřela.
Neb před několika týdny byl i poslední Rosen-
berk zemřel.