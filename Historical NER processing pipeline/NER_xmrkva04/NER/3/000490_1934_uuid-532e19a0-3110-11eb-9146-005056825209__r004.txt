TĚLOVÝCHOVA
1 ulejvání při zvedání břemen + 1 povinná vycházka na Babylon + 1 elegantní přelézání překážek + 85
ranních půlhodinek spojených s treningem hlasivek délesloužících = tělesné výchově prvního čtvrtroku ve škole.
Když nám ubylo na těle, řeklo se: „Prsa nemají, lýtka nemají, svaly nemají, jaká pak tělovýchova?“ Vzali nám
ji a zbyly nám jenom nesplněné touhy po slíbeném lyžaření a šermování. A co jiného nám mohli vrazit místo
tělovýchovy než střelbu. Karel však zůstal důsledný. Sliboval, že nás v té střelbě prožene, že někteří poběží v ní
až 10 km, ba některá esa i marathon. Tak se stalo, že o sportu jsme ve škole přece jen něco slyšeli.