Byly žně. Vázali jsme pšenici. Koně již několikrát odvezli byli naložené
mandele do stodoly. Zůstal jsem s oráčem sám na poli, až se koně vrátí ještě
pro poslední vůz. Smrákalo se. V bažinách počínal koncert žabí. Ze blízkých vsí
slyšeti bylo vyzváněti klekání. Modlili jsme se tiše: „Anděl Páně.“
Nad hájem před námi náhle se vyjasnilo, a vzhůru vyplul dnes opět —
plný měsíc. Byl večer srpnový. Hvězdy se čistily. „Když se hvězdy čistí, čistí
se celé nebe,“ pravil můj společník.
Sedě na mezi ajsa opřen o snop, díval jsem se v lesklý štít měsíce, hledaje
Adama a Evy, Marie Panny a naší babičky u kolovratu, ale — nemohl jsem jich
tam dnes rozeznati.
Vida, kam se dívám, oráč pravil: „Vidíš-li na měsíci Davida, jak tam