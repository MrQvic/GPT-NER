1. Posluchači, kteří chtějí konati státní zkoušku učitelské
způsobilosti pro školy mateřské, obecné a měšťanské anebo
zvláštní státní zkoušku pro školy pro mládež vyžadující zvláštní
péče, jakož i pro ustanovení ve školské správě, musí býti zapsáni
jako řádní posluchači na pedagogické fakultě a poslouchati tam
přednášky a účastniti se cvičení podle ustanovení zkušebního
řádu.
2. Posluchači, kteří chtějí býti připuštěni k státním zkouš-
kám učitelské způsobilosti pro střední a odborné školy a jsou
zapsáni jako řádní posluchači na jiných fakultách nebo odděle-
ních vysokých škol, musí na pedagogické fakultě studovati vědy
pedagogické a jejich pomocné obory.
3. Posluchači, kteří chtějí dosáhnouti učitelské způsobilosti
pro střední a odborné školy z těch oborů, které nejsou zavedeny
na filosofické nebo přírodovědecké fakultě, na př. výchova vý-
tvarná, hudební, tělesná, studují jak tyto obory, tak i obory
pedagogické na pedagogické fakultě.