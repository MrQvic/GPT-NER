Ludvíček přivyknul brzy novému vesnické-
mu živobytí. Dobré své pěstouny měl velmi rád
a s dítkami jejich zacházel tak laskavě, jako by
to byli jeho vlastní bratříčkové a sestřičky.
Všickni v domě byli však na něho také vel-
mi přívětiví, a on brzy na to zapomněl, že se na-
chází v cizím domě.
Mělť ovšem ještě velkou toužebnost po matce,
nebyl však proto smutný. Těšilť se nadějí, že
milovanou matku brzy zas uvidí, a živá mysl
dítěcího věku, kteroužto byl zvláště Ludvík hojně
obdařen, zapudila všecky smutné myšlénky. Byl
vždycky tak vesel, tak přívětivý a úslužný, a měl
tak dobré nápady, že ho měli všickni v domě
každý den radši. Ano, brzy byl v celé vsi u
každého oblíben.
Vesnická strava připadala mu na začátku
trochu podivně. Hned prvního jitra, když byl opět
vesel a dobré mysli, šel s dětmi na procházku
okolo vsi a do háje, aby si prohlednul krajinu.
Šmidovy spisy svaž. XXXIII.