Vylíčili jsme běh událostí v úzkém úseku naší působnosti, a to — jak
jsme přesvědčeni — jen neúplně. Neboť kolik obětavé práce bylo ještě
v tomto úseku vykonáno a kolik tragedií se tu ještě odehrálo, o nichž
nemáme zpráv! Vzpomeňme jen neznámého osudu hrdinných bojovníků
na dejvickém nádraží, smrti mnoha statečných obránců a mnoha jed-
notlivých odvážných výkonů, jichž není a ani nebude možno dokonale
zhodnotiti.
I činovníci našeho spolku pracovali obětavě a ukázali, že předválečné
snahy a práce spolku nebyly marny.