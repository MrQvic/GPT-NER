adporučík Daorsy byl mým dobrým přítelem.
Nikdy však nemluvil o své rodině, ani
o své rodné domovině, Švédsku. Ani jsem ne-
věděl, že jeho otec žije, ba ani to, že je Čechem.
Té noci po slavnosti jsem hned ani domů
nešel. Chodil jsem známými mi stezičkami po
sadech. Přiznávám se, že i já byl jsem toho
večera nadmíru rozčilen. Srovnával jsem události
ty a jen k tomu závěrku jsem dospěl, že otec
nadporučíkův znal matku generálovy choti, že
cesty jejich životní se skřížily, ale jak, bylo mi
tajemstvím. A věru, litoval jsem ho, třeba že
jenom jednou jsem ho spatřil a pouze několik
slov s ním promluvil.
Vzpomínal jsem si na ty čarovné písně jeho,
jež probudily duše mnohých vlažných i vlažněj-
ších soudruhů. A při tom mi napadlo, zdali
umělec neznal původu generálova, zda nevěděl,
že je to jeho přítel a právě písněmi mu známými
nechtěl jen vzpomínce jeho pomoci. Ale ne, tak
tomu nebylo. Viděl asi, s jakým výsledkem syn
jeho setkal se svou českou písní, a proto jen
zahrál to, co srdce jeho cítilo.