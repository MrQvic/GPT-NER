K fysiologii květu.
Skoumali jsme dosaváde jenom pomíjející tvar květu, kterýž, jak jsme viděli, pou-
hým přechodem jest od doby pouze rostlinné k době plodní. Úkony této doby jsou
u všech rostlin skoro tytéž, a proto může se zde o nich povšechně jednati.
Plodní činnost rostliny počíná zúrodněním, následkem jehož klíček tvořiti se po-
čne, a ukončuje se uzráním plodu. Při tom mají rozličné části obalu rozličné úkony,
zprostředkujíce dílem zúrodnění (dráha pylová) a dílem vytvořujíce plod, jehož vyvinutí
zároveň pokračuje s vyvinováním klíčku.
a) Zúrodnění.
Podstatný úkon zúrodnění záleží v tom, že se květový pyl (prášek) s klíčným
vakem setká. Pyl jest výrobek prášníků. Skoumáme-li prášníky v květu velmi mladém,
nalezneme, že mají jako ostatní poboční části budoucího květu podobu jednoduchých