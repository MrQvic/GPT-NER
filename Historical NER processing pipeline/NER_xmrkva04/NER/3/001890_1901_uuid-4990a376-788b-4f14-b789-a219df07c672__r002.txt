vzbudilo všeobecné zděšení. V těchto trudných dobách
Komenský s láskou a odhodlaností hleděl sloužiti národu svému
a útěchy dodávati církvi rozptýlené. Ze synody v Doubravici
(u Hradce Králové) byl vypraven spolu s dvěma jinými bratry
do Slezska a do Polska žádat za přijetí vystěhovalců. Komenský
sám žil ještě nějaký čas v Krkonoších; teprve v únoru 1628
odstěhoval se do Lešna, jež náleželo hr. Rafaelu Leszcynskému,
spolu s mnohými rodinami bratrskými; tam pomáhal při vyučo-
vání mládeže šlechtické a stal se později rektorem školy lešenské.
První pobyt Komenského v Lešně potrval do r. 1641 a z těch
dob pochází jeho „Didaktika“ i „Brána jazyků“ i jiné spisy,
kterými založil si nesmrtelné jméno v oboru vyučovatelství.*)