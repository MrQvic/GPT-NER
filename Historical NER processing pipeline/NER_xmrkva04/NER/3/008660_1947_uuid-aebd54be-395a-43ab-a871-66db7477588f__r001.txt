Tříleté dítě, jehož vývoj řeči je zhruba ukončen, začíná se
dorozumívat s okolním světem, začíná se osamostatňovat, hledá
společnost sobě rovných a přichází dobrovolně do mateřské
školy. Matka, i když má své dítě nesmírně ráda, potřebuje se
rozdělit s někým o své vychovatelské povinnosti, poněvadž ve-
dení domácnosti jí ukládá další úkoly. Ale potřebuje se i s někým
poradit. Stále častěji a častěji se setkáváme s rodiči, kteří vy-
hledávají radu a pomoc pedagogů. Působením zdravotních po-
raden zvykly si matky upravovat životosprávu dítěte podle rady
odborného lékaře. Shledávají, že nejenom životospráva, ale i vý-
chova dítěte je podstatně důležitá a že jsou některé obtížné
otázky a problémy, v nichž si nevědí rady. Hledají radu a pomoc
u odborníků, u nichž předpokládají nejenom zkušenosti, ale
i opravdové vědomosti a pedagogické vzdělání.