a možnostmi použití. Proto se spis nezabývá historií a podrobněj-
ším způsobem teorií vzniku umělých hmot, nýbrž sleduje výhrad-
ně stránku praktickou. Z téhož důvodu jsou v něm uvedeny
návody (předpisy) výrobních postupů, jak je přináší odborná
(hlavně patentová) literatura. Přesné výrobní postupy se všemi
podrobnostmi si zpravidla, bohužel, vynálezci, továrny atd. po-
nechávají jako svá výrobní tajemství. Přesto i to, co je v lite-
ratuře uvedeno, může býti cenným vodítkem pro případné po-
kusy. Aby čtenáři mohli uvedené návody kontrolovati, jsou tyto
doplněny poukazy na prameny, z nichž byly čerpány, zejména
čísly příslušných domácích i cizích patentů.
Umělé a náhradní hmoty lze zhruba rozděliti ve dvě hlavní
skupiny. První skupinu tvoří umělé hmoty, vznikající z určitých
chemických sloučenin seskupováním nebo shlukováním čili tak
zv. syntesou (syntesa = shrnutí v celek, opak rozboru či ana-
lysy). Druhou skupinu tvoří umělé a náhradní hmoty, které
vznikají vhodnou přeměnou přírodních látek. Vyrábějí se hlavně
mísením výchozích hmot s různými přísadami lučebnin, výplněmi,
pojivy (jimiž mohou býti též umělé hmoty syntetické), barvivy,
změkčovadly, ztvárňovadly, tvrdidly atd.