stvím; nejlepší modř na křivá očka umí prý jeden
tamější dělati dle domácí v rodině tradice: chceš-li
temnou udělati modř, vezmi kámen z hory Čing-
čang-čung a roztírej deset dní a tolikéž nocí, za-
říkávaje duchy i draky zlé, pak přidej rudky
z údolí Li-či-wi a tři znovu, až směs jest jak krev
antilopy — —! I vznikla v tom kantonu, kde leží
ty hory, které se oficielně jinak jmenují, jedna
duševní epidemie. Mnohým Číňanům při tom, a též
našemu technologovi upadl cop. A jelikož cop po-
važuje se v Číně za nepopíratelný důkaz věrné
oddanosti k vládnoucí dynastii mandžurské, musel
čínský keramik pryč z kantonu. Už neumí dělati
modrou barvu a žádný v Číně též, neboť žádnému
není známo, kde leží hora Čing-čang-čung a údolí
Li-či-wi!