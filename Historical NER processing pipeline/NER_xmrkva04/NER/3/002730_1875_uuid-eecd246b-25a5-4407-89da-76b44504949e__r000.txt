Nikdy nepocítila Anuška takového
žalu, jako toho dne o babičku. Dala
se nad ní do hlasitého pláče. Nemělať
pro ni útěchy, vědělať, že ona jí ten
zármutek působí, mohla jen plakat.
Ubohá slepá neplakala. Její nevi-
domé oči těkaly úzkostlivě sem a tam,
sevřela rty, sepnula ruce, snad se mo-
dlila o kapku útěchy.
Dvéře se otevřely, ale Ivan ne-
vešel. Byl to jen Šedivý, jenom on.
Tak mu to již zůstalo do smrti, že
to býval jenom on, že vždy něco a ně-
koho nahražoval, koho a což nahraditi
nebyl s to.
„Jsem to jenom já,“ řekl také
vcházeje bázlivě, a nikdo ho proto ne-
politoval, nikdo mu neotevřel srdce,
aby byl řekl: Starý, věrný příteli, bohu-
díky, že máme aspoň tebe.
Cítily to, nemohly jinak leč to cítit,
ale říci, projevit, dokazovati to každé
chvíle a pojistiti si toho nebeského
daru, čím je věrné srdce, to právě
každý nedovede. Je to snad umění,
anebo raději vnuknutí poznávati, co je
na světě dobrého. Někdy bývá nám to
dáno a ozařuje radostí nadpozemskou