Genesis těchto výnosů hraběte Fr. Thuna jako předsedy
zemské školní rady jest po dnes v jistém vzhledě úřadním
tajemství. Kdo podal k nim základní a zásadní »myšlénky«,
kdo výnosy stylisoval a zda-li a v jaké asi míře na tom
i onom participoval také sám c. k. místodržitel hrabě Fr.
Thun, nevíme.
Fama vypravuje, že disciplinární vyšetřování ve školách,
jehož výsledek dal k těmto výnosům podnět, zavedeno prý
bylo k udání vysokého církevního hodnostáře katolického,
který prý první přivedl v zemské školní radě jisté »přehmaty«
žáků k řeči.
Zajímavo jest, jak obratným způsobem zjednaly si »Nár.
Listy« úřadně dotvrzenou jistotu aspoň o tom, jak členové
zemské školní rady, zejména čeští, zachovali se — k pů-
vodním návrhům těchto výnosů.
Dne 23. dubna otiskly totiž prostě tuto fiktivní zprávičku:
»Sděluje se nám z pramene spolehlivého, že známé čtyři
školní výnosy místodržitele hr. Thuna byly v původním znění
mnohem ostřejšího rázu, než jak byly publikovány. Proti
původnímu znění výnosů čeští členové zemské školní rady
co nejrozhodněji vystoupili a protestem svým způsobili, že
nejedno ostřejší ustanovení bylo změněno. Čeští členové
však ani pro změněný a zmírněný text nehlasovali a tak