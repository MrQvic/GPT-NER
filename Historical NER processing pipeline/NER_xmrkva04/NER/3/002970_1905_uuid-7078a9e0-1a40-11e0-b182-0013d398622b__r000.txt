často krvavé rvačky, to jest povědomo; ba původce těch rvaček
i trestali, ale celkem nezměnilo se nic, leč že vojáky takové po-
slali o dědinu dále, aby udělali místo — jiným.
Z Nákla dodatek. Z 53 usedlých sedláků a chalupníků
jenom 3 měli zvláštní byt pro vojáka, jemuž říkali „vojanka.“
Nebožtík František Chytil na č. 55. zapsal do staré knihy tuto
paměť. „Roku 1860. dne 31. ledna odtáhli kyrysníci z Nákla a
z ostatních vesnic, pak z Prostějova, leželi tu po 9 roků a až
příliš zle tu řádili; všecko brali a, co se sebrati nedalo, pokazili.
Třeba 12 jich šlo šavlemi a kyji ozbrojených, a běda tomu, kdo
by se jim opíral. Zámek žádný neudržel, anebo vybořili u stodol
z pilířů okorkové plaňky, aby mohli ze stodoly bráti píci. Když
jsem našeho vojáka pro krádež pokáral, pomstil se mi, probodl
mi na trávníku 5letou kobylu. Také mnoho děvčat připravili o
česť. Kde vojáci byli na ležení, byly i ohně na denním pořádku.
Až konečně velebný pán pater Malý, děkan Prostějovský, se o to
zasadil, aby vojáci jinam byli přeloženi; za čež mu Pán Bůh
[Melichar Chytil.]
zaplať.“