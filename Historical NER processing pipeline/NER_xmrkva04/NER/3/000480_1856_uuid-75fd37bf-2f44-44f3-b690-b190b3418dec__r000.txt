Franciscus e Comitibus Barkóczy Anno 1761. die 13. Maii e
Sede Agriensi ad Archi-Episcopatum promotus est.2) Illo Archi-Epi-
scopatum Strigoniensem regente incepit ex indultu Pontificis Cle-
mentis XIII. de dato 5. Maii 1761 mos, nomen Principis regnantis in
Canone Missae memorandi.3) 1762 Ecclesiam Metropolitanam cano-
nice visitavit. — Insignia Equestris Ordinis S. Stephani Regis Apo-
stolici, per Augustam Mariam Theresiam anno 1764. die 6. Mai fun-
dati, *) Primatum Hungariae primus gestavit. In Eremum S. Crucis
in Péliföld, in locum Crucigerorum, Nazarenos introduxit. Decoris
Domus Dei zelosissimus, literarumque amantissimus fuit. Suam et
Metropolitani Capituli Sedem Strigonium ad natale solum reducere,
Augustumque templum ibidem struere flagrantissimis votis exopta-
vit. Arcis Area perpurgata et planata, iactisque Ecclesiae Metropoli-
tanae fundamentis, montem monti per arcus et triumphalem portam
coniunxerat. Operi suscepto praemortuus Anno 1765 die 18. Junii. 5)
Annos natus 55. Sepultus Posonii. — Post eius obitum vacabat Ar-
chi-Episcopatus annis decem et sex mensibus.