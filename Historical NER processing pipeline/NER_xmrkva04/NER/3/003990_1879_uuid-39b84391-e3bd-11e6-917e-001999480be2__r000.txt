Chuť myšinou (Mäuseln) povstane nakapáním síry při síření do
sudů čerstvých a nasycování vzduchem odpomůže.
Chuť po půdě (Grund- oder Düngergeschmack) vzniká, když hno-
jíme vinici mnoho a obzvláště hnojem palčivým n. př. hnojem koňským,
ovčím; — komposty z hlíny, kravského hnoje, matolni, fosfátu a drasel-
naté soli zajisté vínu neuškodí. —
Tato nepříjemná příchuť se dlouhým ležením sama ztratí aneb čistě-
ním rychleji odstraní.
Chuť po matolinách (Trestergeschmack) povstává z dlouhého
ležení vína na matolinách; čistěním a častým stáčením se tato chuť, jinak
neškodná, ztratí.
Hniloba (Faulen). Má-li víno málo lihu, za to však dosti látek
bílkovitých a kvasnic, jest náchylným k hnilobě. Při této nemoci se ko-
nečně promění víno v smrdutou tekutinu.
Takové víno zkoumáme na lih a kyselinu, přisadíme kvasnice a gal-
lisujeme je jako mošt; tím zavedeme nové kvašení a uzdravíme víno.
Toť asi nejhlavnější nemoce vína. Nejlepší praeservativ proti nemo-
cem všem jest čistota; stává se arciť, že i při největší čistotě a opatrnosti
se víno nakazí, avšak jest to úkaz velmi řídký.