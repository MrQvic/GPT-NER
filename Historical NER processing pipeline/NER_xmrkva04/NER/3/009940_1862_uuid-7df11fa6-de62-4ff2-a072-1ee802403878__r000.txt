uprchlicí; sama slídila okolo dvoru po všech mí
stečkách, kde slečnu choditi a dumati vídala.
Mezi tím bylo slunce za velký mrak zašlo,
jehožto zlatý kraj tím více bledl, čím více se po
obloze rozprostíral.
V mlaďounkých lístkách keřů počaloto šustěti,
těžké kapky padaly se zatemnělého nebe, v dálce
zaduněl hrom, bledý blesk projel křížem nebe.
První bouřka táhla prudce a neočekávaně jarní
krajinou, budíc a hubíc stonásobně v ní klíčící život;
s nepořízenou, na kůži promoklí vraceli se poslové
pojezdné jeden za druhým: slečnu jakoby byla země
pohltila.
Jen jeden se až posud nevracel; byl to
Vojtěch.
Na něm spočívala teď veškerá naděje postrašené
pojezdné.
Stojíc u okna, ani nespouštěla uplakané oči
s dvorních vrat, které ostrým svitem blesků každou
chvíli v žluté záři zaplanuly; krátila si trapné
okamžiky marného čekání, že svého zaraženého
manžela trpkými výčitky obsypávala, na které on
ale neodpovídal hledě tak strastiplně jako ona do
bouřlivé noci.
I jeho jedinou čákou byl Vojtěch, který znal
všecky průsmyky daleko široko a zlobě povětří se
posmíval.
Než ho byl ještě někdo vybídl, byl se za sleč-
nou pustil; ostatní ho viděli, jak za ní spěchal
nechávaje všecky daleko za sebou.