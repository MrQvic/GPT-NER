SLAVOJ ML. BOL.—KOSMONOSY 3:2 (1:0).
Na divisi se v Boleslavi stěží sejde půl třetího
tisíce. Na mistrovském zápase I.A třídy Slavoj—
Kosmonosy jich však bylo ještě víc nežli půl
třetího tisíce. Z toho je nejlépe patrno, jaký zá-
jem měly obě strany na tomto zápase, zvláště
pak Kosmonosy, které tu co do počtu příznivců
měly velkou převahu nad domácími. Slavoj se
ujal vedení v prvém poločase brankou Vopaska.
Poté je hráno se střídavým štěstím. V prvém po-
ločase se však nepodařilo výborně hrajícím kos-
monoským získati alespoň vyrovnávací branky.
Po změně stran pak je již hra z velké části v
rukou Slavoje, který toho také plnou měrou vy-
užívá. Obětaví jedinci Kosmonos však zdaleka
nestačí na Slavoj a tak se zápas končí nečekaně
porážkou Kosmonos, které tím také ztrácejí čest-
né první místo v tabulce. Branky v tomto zá-
pase dali za Slavoj Vopasek, Šichta a Sedláček
z 10 m kopu. Za Kosmonosy Havelka, Fišer. Vel-
mi dobře a s přehledem řídil rozhodčí Jirák.