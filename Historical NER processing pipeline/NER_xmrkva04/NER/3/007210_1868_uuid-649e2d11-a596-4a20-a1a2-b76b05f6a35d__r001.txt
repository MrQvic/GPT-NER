Ludovika přečetla královo psaní několikrát po sobě.
Konečně pozdvihla oči na mladého muže, jenž před ní
stoje, usmívajícím se a dotazným pohledem na ni hleděl.
Viděla, že jest velmi hezký, mladý a příjemný,
i vyznala se sama sobě, že tato skvělá uniforma mno-
hem lépe se vyjímá, nežli jednoduchý tmavý kabát
chudého zahradníka, že oči Bedřicha Wendela nebyly
ohnivější a výmluvnější, než oči tohoto švarného, mla-
dého kavalíra.
„Nuže,“ tázal se s vlídným úsměvem, „rozhodla
jste se již, slečinko? Chcete mne uznati za hodna
toho štěstí, abych se stal blaženým manželem krásné
a milostné slečny Ludoviky Schwerinovy, anebo mne
chtete odsouditi, a o toto nejkrásnější štěstí mne při-
praviti?“
Ludovika se mu zahleděla hluboko do očí, na-
slouchajíc jeho slovům s dechem utajeným. Jeho hlas
zněl tak jemně a lahodně, že Ludovice jako okouzlu-
jící hudba k srdci dorážel. Byl to docela jiný hlas,
nežli hrubý a drsnatý hlas Bedřicha Wendela.