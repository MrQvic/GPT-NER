O rychlíku. Časopisy z Nového Yorku
přinášejí zajímavé zprávy o neobyčejně rychlé
jízdě Dr. Hamiltona, kterýž byl na rychlo povo-
lán k raněnému předsedovi Garfieldu. Ve 3 hodiny
obdržel řiditel dráhy pennsilvánské zprávu o
nezbytně nutném odcestování lékaře, devět minut
na to čekala již dýmající lokomotiva s jedním
vozem v nádraží, kteráž ihned odjela, a ve
4 hodiny 51 minut vjížděl malý vlak do nádraží
ve Filadelfii, kteráž jest od Nového Yorku
142 kilometrů vzdálená; (71/2 kilometru dělá
1 míli.) Tři minuty na to letěl již druhý zvláštní
vlak, který již čekal do Bay View, a to s takou
rychlostí, že ve voze státi bylo nemožno. Zde
čekal lékaře třetí zvláštní vlak, kterýž jej v
7 hodin 51 minut do Waschingtonu dovezl.
Celá jízda s těmi třemi vlaky trvala tedy 43/4 hod.,
kdežto obyčejný rychlík potřebuje 10 hodin.
Rychlíky letěly skoro 100 kilometrů za hodinu.