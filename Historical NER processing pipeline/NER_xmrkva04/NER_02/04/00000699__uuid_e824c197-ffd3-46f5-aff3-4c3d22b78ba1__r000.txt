1. Úprava koroptví.
Koroptve bývají nejchutnější na podzim.
Při vzácnějších hostinách předkládají se pečené
na rožni nebo usmažené se zelím. Menší ko-
roptve rozkrajují se po délce na dva kusy
nebo na čtvrtky, větší jako slepice nebo kuřata.
V obchodu se vyskytují koroptví paštiky s la-
nýži a koroptve nadívané lanýži.
Mladé koroptve poskytují výtečné pečeně;
staré dlužno buď udusiti nebo na salmi a po-
dobné spotřebovati. Mladé koroptve roze-
známe od starých dle běháků a zobáku. Bě-
háky mladých koroptví jsou zažloutlé, starých
však šedohnědé; zobák mladé koroptve jest
bělavý. Při kuchání se běháky a zobák ne-
uřezávají.
Koroptve — vyjma hlavu — se oškubá-
vají, vykuchají, rychle ve studené vodě omyjí
nebo jen ubrouskem otrou a pak jako kuřata
takto se přizpůsobují: Neoškubaná hlava pod-
strčí se pod křídlo, křídla zahnou se na hřbet,
obě stehénka poněkud k trupu se přitlačí,
špejlem propíchnou a motouzem sváží (tresí-
rování). Potom koroptve jemně a hustě se pro-
táhnou slaninou nebo slaninovými řízky obalí,
na rožeň napíchnou, nepříliš dlouho pekou a
při tom pilně máslem polévají.