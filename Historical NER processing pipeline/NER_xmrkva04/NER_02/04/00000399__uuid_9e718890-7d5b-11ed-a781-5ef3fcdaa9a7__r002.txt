1. Žákům škol měšťanských přicházejícím na školu střední jest konati přijímací
zkoušku ze všech předmětů hned na počátku školního roku. Odklad zkoušky
z jednotlivých předmětů na konci I. běhu nebo až na konci školního roku se nepovoluje.
2. Žáci, přestupující ze střední školy na střední školu s odlišnou organisací,
musí rovněž hned na počátku školního roku vykonati s prospěchem
zkoušku z těch předmětů, jejichž osnovy na obou ústavech jsou odlišné.
Tím pozbývá platnosti výn. býv. min. kultu a vyučování ze dne 10. prosince 1917,
č. 35.230, podle něhož byla zemská školní rada zmocněna, aby odklad zkoušek toho
druhu povolovala ve své působnosti až do konce školního roku.
Zvláštní případy vyhrazuji si svému rozhodnutí.