Tím skončilo tažení toto, nebo Boleslav a Daniel považovali
slib svůj za vyplněný a smluvivše se ještě o vydání zajatců, odtáhli“.
Že Ondřej již dříve věrně stal při Přemyslovi, jemu zejména
v rozbrojích s otcem Václavem statně pomáhal a za to roz-
sáhlými statky v okolí Osoblažském obdarován byl, o tom doví-
dáme se z tak zv. „Instrumentum Brunonis“, které biskup, hodlaje
táhnouti proti Prusům, sepsal r. 1267. Vypravuje v něm, že král
Přemysl Otakar, jsa ještě mladíkem (1247) zabral svými lovčími
les i vesnice kolem Osoblahy, ježto kdysi náležely biskupu
Robertovi1) a daroval újezd ten Ondřejovi. Avšak když nastoupil
na biskupství Bruno, válka mezi otcem a synem zuřila (1248—1249)
biskup újezd onen osadil a jej mírem uzavřeným mezi otcem a
synem podržel. Ale po smrti Václavově (r. 1253) pan Ondřej
obnovil nároky své na újezd, načež biskup 120 kop mu vyplatil,
aby se všeho práva naň vzdal.2)
O dalších osudech Ondřejových mnoho známo není; dopro-
vázel na různých výpravách krále Otakara, který příležitostně
jeho svědectví si vyžadoval.