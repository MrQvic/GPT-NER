A když se jim konečně podařilo dosáhnouti nejvyššího stupně
společenského řebříku, může se státi, že se budou podobati jeden
druhému, tak jako se podobá diamant houbě.
Ve skutečnosti jeden z nich bude opravdovým mužem a to ve
všem všudy. Bude míti široký rozhled. Bude laskavý ku všem a
i k nejnižším. Bude vždycky v dobré náladě. Následujte ho, když
prochází kancelářemi anebo závodem. Co uvidíte? Setká-li se na
své cestě s podřízenými, ať již je to kdokoliv, kteří nepracují
správně, bude tento selfmademan jednati některým z těchto způ-
sobů:
Buďto nedá na sobě znáti, že to zpozoroval, anebo se zastaví
a řekne laskavým hlasem: »Synu, podívejme se, jak bychom to
mohli dělati lépe.« Nebude ani křičeti, ani se posmívati.
Vy a každý jiný pocítí velkou laskavost tohoto člověka. Na
něm lze poznati, že kdysi v životě měl podobný temný a bolestný
okamžik a bude míti ve svém srdci jakýsi soucit s utrpením ubohé
oběti. A v životě bude míti veliký zájem o ty, kdož jsou v nesná-
zích. Zlaté srdce! Každý se velmi rád podřídí jeho vedení.