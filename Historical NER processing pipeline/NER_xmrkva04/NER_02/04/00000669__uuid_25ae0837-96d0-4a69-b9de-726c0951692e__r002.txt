Lodomerius Ecclesiarum, Ordinum Religiosorum, Capitulorum, ac per-
sonarum privatarum iura defendit. Ecclesiam S. Adalberti pluribus
possessionibus auxit, quas inter oppidum Rosnavia, ab Andrea III. in
praemium sedati tumultus anno 1291. datum, eminet. Novas erexit
parochias, quas inter illa in Szölgyén 1291. pro hospitibus Teutoni-
nicis in bonum pacis suscitata excellit. Jurium violatores et obtre-
ctatores quosvis severe perstrinxit. Altaria dotavit. Pro Ecclesia B.
M. V. FF. Min. Posonii indulgentias concessit, et concessas firmavit.
Jura sua in Abbatias, Praeposituras, Decanatus, et Ecclesias speci-
fice expressas a Bonifacio VIII. confirmari petiit, confirmataque vi-
dit.1) Andreae III. cum Regni Ordinibus contra Carolum Martellum
Neapolitanum et fautores fideliter adhaesit. Lodomerio Stephanum
quemdam 1298. successisse, antequam tamen confirmaretur exstin-
ctum esse non satis constat. Lodomerius adprobavit vivendi normam,
quam Eremitae S. Pauli sequebantur.2)