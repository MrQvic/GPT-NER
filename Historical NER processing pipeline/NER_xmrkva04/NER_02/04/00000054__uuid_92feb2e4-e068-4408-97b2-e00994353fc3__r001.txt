1 ei domum intrandi nullus aditus pateret, tandem quandam porticum satis strictam
et parvam invenit, per quam curiam subintrans, nullum omnino in domo reperit
et cum domum incendisset et flammis in giro undique circumdatus esset, iam
de vita desperabat, quia flamma subito consurgens omnem introitum et exitum
5 clauserat. Sui vero cooperatores domo incensa iam foris stabant et existimantes
eum esse in comitatu, de casu, qui ei acciderat, penitus ignorabant. Tunc ille
stans in medio flamme ex intimo cordis ad deum ingemuit et beati Stanislai opor-
tunum auxilium importunis precibus flagitare cepit. Et cum hinc inde anxius pro-
spiceret, quod prius nequaquam viderat, flammam divisam in modum unius camere
10 contra illam porticum vidit et effugiendi periculum viam sibi preparatam per merita
martiris intellexit et per quam primitus trahens equum post se vix armatus intra-
vit, modo sedens in equo cursu veloci quasi per portam latissimam, ut sibi vide-
batur, penitus illesus exivit. Sic beatus Stanislaus pontifex et martir gloriosus in
celo et in terra et in igne et in aqua omnibus se invocantibus in veritate est
15 adiutor in opportunitatibus, in tribulacione.