lých pryskyřic přidává kaučuk, který povlakům propůjčuje vel-
kou pružnost. Nejdůležitějším úkolem je příprava stejnorodé
směsi umělých pryskyřic s kaučukem. Přidá-li se k roztoku umělé
pryskyřice velmi jemně rozmělněný kaolin, tedy látka s velkým
povrchem, dá se roztok velmi dobře míchati s roztokem kaučuku
v dehtovém oleji na zcela stejnorodou hmotu. Množství přísady
jemně rozmělněného kaolinu k roztoku umělé pryskyřice se může
pohybovati ve velmi širokých mezích. Právě tak se může pohy-
bovati poměr roztoku umělé pryskyřice k roztoku kaučuku, aniž
by bylo nebezpečí, že se kaučuk nebo umělá pryskyřice z roztoku
vyloučí.
Vzniklé smíšené roztoky dávají při nanesení na povrch ko-
vových předmětů dobře ulpívající, pružné, stejnorodé povlaky.
Vedle přísady jemně rozmělněného kaolinu může býti ke hmotě
přidána přísada síry, jakož i urychlovadlo vulkanisace kaučuku
a kaučuk může býti pak vulkanisován při vystavení povlaku
účinku vyšších teplot za účelem tvrzení umělé pryskyřice, protože
teploty, při nichž nastává ztvrzování umělých pryskyřic, odpo-
vídají v podstatě teplotám, při nichž normálně probíhá vulkani-
sace kaučuku.