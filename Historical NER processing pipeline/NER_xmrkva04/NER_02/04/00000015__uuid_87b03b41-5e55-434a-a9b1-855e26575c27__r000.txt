Posouzení prasnic podle zevnějšku a rozdělení jich na skupiny
více a méně vhodné k chovu je důležitá složka ozdravění našich
chovů. Daleko důležitější však je věnovat všechnu možnou péči
prozkoumání a zlepšení prostředí, v kterém je prasnice chována
a v němž mají žíti také odchovávaná selata. Příliš často zapomí-
náme, že zdravá prasnice může se vyvinout a žít jen ve zdra-
vém prostředí, ke kterému patří čistý vzduch, slunce, pastva a
možnost pohybu. Prasnice vězněné v tmavých chlévcích nemohou
se stát matkami vynikajícího potomstva. Zde je právě široké
pole působnosti pro naše lidové výzkumníky-mičurince. Jejich
úlohou je nejen zkoumati prostředí, v kterém prasata žijí, a jeho
vliv na vývoj prasat, ale toto prostředí zlepšovati a účinnou
radou i pomocí přispívati ke stálému zlepšování našich chovů.
Prostředí se uplatňuje hlavně dvěma-vlivy: jednak ustájením,
jednak krmením.