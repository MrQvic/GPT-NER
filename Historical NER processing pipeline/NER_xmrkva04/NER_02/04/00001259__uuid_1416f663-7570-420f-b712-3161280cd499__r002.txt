Číselné údaje, které se o českých osadách v gubernii volyňské
podávají v následující tabulce, vztahují se k loňskému roku (1901), a sbíral
jsem je sám osobně. Gubernský statistický komitét žitomirský uve-
řejňoval ve svých výročních zprávách o Češích čísla velmi neúplná;
r. 1896 na př. četlo se v nich, že je Čechů na Volyni 6000, tedy asi
čtyřikrát méně, než bylo ve skutečnosti.
Volyňští Čechové jsou živlem dosti pohyblivým. Každým rokem
vznikají nové osady jejich (2—5), a to takovým způsobem: Někde se
prodává velkostatek (200—1000 desjatin; desjatina — 33/4 korce). Ihned
se v několika osadách sestupuje družstvo koupěchtivých Čechů. Vedou
se trhové úmluvy, a na konec Češi překonají všecky soutěžníky, protože
jsou hotovi přeplatiti každého, jen aby nabyli pozemku. Vyskytne-li