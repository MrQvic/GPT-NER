Vznikají jednak spojováním molekul výchozích chemických
látek na látku novou, která se svými vlastnostmi podstatně liší
od svých složek, čili t. zv. kondensací, jejíž zplodiny jsou v po-
čátečním stavu obyčejně rozpustné a tavitelné a přecházejí pak
vlivem účinku vyšších teplot v méně rozpustné a tavitelné hmoty,
které se pokračujícím účinkem vyšších teplot a tlaku stávají
nerozpustnými a netavitelnými, jednak hromaděním či seskupo-
váním molekul stejných, t. j. stejně složených chemických slou-
čenin na látky nové s větší molekulou čili polymerací. Při poly-
meraci směsí základních látek s různou výstavbou molekuly
vzniknou smíšené polymeráty. Polymerací vzniklé umělé hmoty
jsou za tepla kdykoliv tvárlivé a nedají se proto účinkem vyšších
teplot a tlaku tvrditi. Mnohé z nich vynikají čirostí a průhled-
ností jako sklo. Přitom jsou velmi lehké, pružné, netříštivé a
ohebné.
Při kondensaci se zpravidla tvoří jako vedlejší zplodina
voda. Při polymeraci se voda netvoří, ale uvolňuje se teplo.
K syntetickým umělým hmotám patří hlavně t. zv. umělé prysky-
řice, umělý kaučuk a umělý vosk.