Podivuhodným způsobem jímala tato píseň kde koho jako
žádná jiná, pročež stala se národní hymnou chrvatskou, jež proto
stkví se také v památníku jubilejním, na oslavu padesáté ročnice
vzkříšené literatury chrvatské r. 1885. vydaném. Již nikdy ne-
vznikla vlastenecká píseň této rovná. Neobyčejná doba budí též
neobyčejné muže, neobyčejná díla. Kdysi shromáždil Štriga ve-
škeru akademickou mládež záhřebskou na „jižní promenádě“.
Bylo tam právě mnoho měšťanstva i panstva shromážděno. Tu
zanotil Štriga se svou mládeží z nenadání staré i nové vlaste-
necké písně. I dojaly nadšené zvuky těchto písní, ze sta hrdel
mladistvých plynoucí jak jarní ručej horský, a uchvátily všecko
přítomné obyvatelstvo tak mocně, že celý Záhřeb tehdy byl jak
omámen vlasteneckým nadšením a akademikové brali se z ulice
do ulice, zpívajíce davorije pod okny vynikajících osob. 50)