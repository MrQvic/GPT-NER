11s1 tercii Allexandri! privilegio roborantur 2. Quo igitur ausu violatores harum sacrarum
constitucionum communioni fidelium ac divinis officiis se ingerunt, auctoritatem
Ecclesie, cui Dominum in regionem longinquam proficiscentem ligandi atque sol-
vendi nullus fidelis dubitet commisisse potestatem, contempnentes, cum sint ipso
scelere commisso excommunicati, a cuius excommunicacionis vinculo nonnisi a suo
pontifice sunt absolvendi satisfaccione precedente? O quam grave animarum suarum
periculum non attendunt! Nedum enim non curant, sed et velut quadam vesania
Sancte Matris Ecclesie deridere nituntur potestatem. Sed qui habitat in celis, irri-
debit eos, et Dominus subsanabit eos; non enim irridetur Deus, nec irrideri debet.
Qui enim ecclesiasticam nituntur deridere potestatem, nonnisi Deum, qui est caput 10
Ecclesie, a quo utique suscepit Ecclesia auctoritatem, derident. Unde beatus Augu-
stinus: Non minus peccant, qui Christum blasphemant regnantem in celis, quam qui
crucifixerunt ambulantem in terris. O utinam hec pestis sacrilega quiesceret!