1. Vysvědčení o všech zkouškách vydává děkanství peda-
gogické fakulty. Vysvědčení obsahuje: kandidátovo jméno a
příjmení, den, rok, místo, okres a zemi narození, údaje o před-
chozím studiu, jména examinátorů a výsledek zkoušky z kaž-
dého jednotlivého předmětu. Prospěch jest vyjádřen těmito
stupni: velmi dobrý, dobrý, dostatečný. Vysvědčení se datuje
tím dnem, kdy o výsledku zkoušky rozhodne komise. Podepíše
je děkan a examinátoři. Vysvědčení o druhé státní zkoušce budiž
doplněno datem a celkovým výsledkem první státní zkoušky.
Vysvědčení o zvláštní státní zkoušce budiž doplněno datem a
celkovým výsledkem první i druhé státní zkoušky.
2. a) Vysvědčení o státní zkoušce, kterou se zakončuje stu-
dium na pedagogické fakultě pro školy: a) mateřské, b) obecné,
zakončuje se doložkou: „Kandidát prokázal způsobilost vyučo-
vati na československých školách: a) mateřských, b) obecných.“
b) Vysvědčení o druhé státní zkoušce, kterou se zakončuje
studium na pedagogické fakultě pro školy měšťanské, končí se
doložkou: „Kandidát prokázal odbornou způsobilost vyučovati
(uvedou se příslušné předměty) na československých školách
měšťanských.“