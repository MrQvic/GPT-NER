Sublato e vivis B. Sebastiano, Dominicum Metropolitanae Eccle-
siae Strigoniensi datum, e Diplomate S. Stephani Regis, quo Abba-
tiam SS. Mauritii et Sociorum Martyrum de Beel in sylva Bakony
fundavit, discimus. Diploma hoc, quod fundationem et dotationem
dictae Abbatiae exhibet, atque iura Abbatis — „ut libere eligatur a
monachis illius loci, partis sanioris; electus vero a quo voluerit Epi-
scopo consecretur, infula quoque et baculo pastorali decoretur, nul-
lius Episcopi subiaceat potestati, nisi Strigoniensis tantummodo Ar-
chi-Episcopi generali assistat Synodo“ — recenset, sic finit: „Anno
Dominicae Incarnationis 1037, Indictione quinta, existentibus Hun-
gariae Primatibus, Dominico Archi-Episcopo, Modesto Episcopo, Ur-
zyo, Chuncio, Tomoyno, Comitibus.“ Dein post Monogramma S. Re-
gis haec scripta inveniuntur: „Signum Domini Stephani Regis. Do-
minicus Archi-Episcopus Vice-Cancellarius Pater est.“2)