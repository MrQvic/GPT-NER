Nehledej v listech, které tomuto následují, žádných odhalení o vědách tajných,
nedomnívej se, že vyčteš z toho, co na nich psáno, jak zvěděti lze budoucnosti a pod.
Listy jsou skromny, nechtěly dělati a nedělaly hluku, jen na jedno upozorňovaly:
„Kdo šťasten chceš být, nehledej štěstí než v Bohu a v sobě.“ Vzbudí-li skromný
časopis tento chuť k přemýšlení o záhadách životních v Tobě, dosti učiní. Pak
přirozeně budeš naším přítelem. Bys jím byl, toť přání, s kterým Ti list tento
odevzdávám.