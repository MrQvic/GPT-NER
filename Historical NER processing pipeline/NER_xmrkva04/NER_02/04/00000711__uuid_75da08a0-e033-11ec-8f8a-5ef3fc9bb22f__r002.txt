Tato vyvýšenina nalézá se u kořene prstu ukazováku a od vrchu
Venušina oddělen jest životní, mnohdy i hlavní neb srdeční rýhou.
S druhé strany sousedí s vrchem Saturnovým, který u kořene pro-
středního prstu se nachází. Střední jeho velikost a délka značí ctižádost,
počestnost, náboženskou zbožnost jakož i lásku k přírodě a veselou
mysl. —
Všeobecně jest jsoucnost tohoto vrchu dobrou značkou pro toho,
kdo jej má, neb jeho majitel bývá mnoha dobrými vlastnostmi obda-
řen, též bývá šťastným a jestli až do té doby nebyl, tedy bude jistě
jedenkrát šťastným; jeho stav manželský bude šťastný a to zvláště
tehdy, když tato vyvýšenina jest pravidelně vyvinuta. Ruka se silným
vrchem Jupiterovým prozrazuje náklonnosti k tupohlavosti. Osoby s ta-
kovýmto vrchem jsou pravidelně velcí jedlíci a pijani, neb oni milují
ponejvíce požitky toho světa dlouhým douškem užívati. Je-li tento
vrch výstředně vyvinut, dává svědectví o pověrčivosti, hrdosti, vyso-
komyslnosti a domýšlivosti. Úplně-li Jupiterův vrch schází, což bývá
velice pořídku, tu svědčí to o osobě lenivé, sobecké, nevěrecké a bez-
citné. Značí se tím vlastnosti takové, které plynou z nedostatku sebeúcty.