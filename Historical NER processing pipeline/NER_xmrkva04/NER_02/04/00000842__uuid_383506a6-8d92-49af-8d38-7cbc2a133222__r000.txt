na námluvy k Marině. Osm dní nato si ji od-
vede od oltáře. Bude mít ještě dost času
ukradnouti Luigimu mezka a vyrovnati se s ho-
stinským na via Ledro. Nikdy by si byl nepo-
myslil, že to dovede tak chytře nastrojit.
Druhého dne si oblékl nejlepší šaty a šel
k Marininým rodičům. Byl jist, že na námlu-
vách dobře pochodí; v knoflíkové dírce měl vel-
kou kytici a v ruce měl ještě větší kytici pro
Marinu. Když však vstoupil do světnice, seděla
tam cizí osoba. Byl to četník, dlouhán Cesario.
Chodil za ní již dlouho a Antonio musil k tomu
mlčet. Teď však přišel Antonio, aby věc urov-
nal, i změřil dlouhého Cesaria vítězoslavným
pohledem.
Ale ani Marinini rodiče, ani Marina samá
stejně jako Cesario si nevšímali jeho příchodu.
Seděli u stolu a jedli pečené kuře se salátem
a makarony, jako by byli shromážděni při do-
mácí slavnosti; a Cesario jako by patřil k ro-
dině. Antonia nikdo nevybídl, aby si přisedl.
»Přicházím, abych vám připomenul naši
úmluvu,« pravil Antonio starému Martinovi.
»Mám teď dvě černá prasátka, jichž jste na
mně žádali; koupil jsem je dnes ráno v Pieve.
A za týden bych rád slavil svatbu. Co tomu
říkáš, Marino?«
A položil kytici galantně vedle Märinina ta-
líře.