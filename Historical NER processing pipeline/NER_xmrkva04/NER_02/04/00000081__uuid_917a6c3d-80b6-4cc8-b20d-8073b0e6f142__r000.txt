Avšak od jeho příchodu se množily nešťastné „náhody“. Mnoho
partyzánů padlo do rukou Němců a již se nevrátili. I velitel skupiny
byl chycen, ale po dramatickém střetnutí s plukovníkem se mu po-
dařilo uprchnout. Tenkrát začal Orlova podezírat, a jeho zlé tušení
se měnilo ponenáhlu v jistotu. Tu dal na oko svolat všechny velitele
partyzánských skupin do rozbořeného kostela v nedaleké vesnici.
Orlov vyťukával tuto zprávu, vyznávaje přitom Nataše lásku. Ale
i dívka náhle prohlédla. Velitel ji však uklidnil, neboť již měl při-
praven vlastní plán.
V kostele se velitel stal po druhé zajatcem plukovníka Makenau.
„Teď komedie skončila," prohlásil sebejistě Němec. „Ne, ještě ne-
skončila," usmál se partyzán, a v tu chvíli vnikly okny i dveřmi do
kostela nové proudy partyzánů. Orlov se pokusil zachránit život
útěkem na zvonici. Ale Nataša ho bedlivě střežila a tak neunikl
trestu z její ruky. Nad krajem se rozezněly zvony naděje v šťastnější
budoucnost.