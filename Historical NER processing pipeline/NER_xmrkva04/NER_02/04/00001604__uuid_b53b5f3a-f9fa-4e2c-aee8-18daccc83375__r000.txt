sandum in tanto civili bello tantoque animorum ardore et armorum, quin quassata respublica, qui
cumque belli eventus fuisset, multa perderet et ornamenta dignitatis, et praesidia stabilitatis suae;
multaque uterque dux faceret armatus, quae idem togatus fieri prohibuisset. Quae quidem tibi
nunc omnia belli vulnera sananda sunt, quibus praeter te mederi nemo potest.
Itaque illam tuam praeclarissimam et sapientissimam vocem invitus audivi: satis te diu
vel naturae vixisse, vel gloriae. Satis, si ita vis, naturae fortasse; addo etiam, si placet, gloriae:
at, quod maximum est, patriae certe parum. Quare omitte, quaeso, istam doctorum hominum in
contemnenda morte prudentiam, noli nostro periculo sapiens esse. Saepe enim venit32) ad aures
meas, te idem istud nimis crebro dicere, satis te tibi vixisse. Credo, sed tum id audirem,3
si tibi soli viveres, aut si tibi etiam soli natus esses: nunc, quum omnium salutem civium cunc-
tamque rempublicam res tuae gestae complexae sint, tantum abes a perfectione maximorum operum,
ut fundamenta, quae cogitas, nondum ieceris. Hic tu modum tuae vitae non salute reipublicae, sed
1sdn≈Ø
aequitate animi definies?