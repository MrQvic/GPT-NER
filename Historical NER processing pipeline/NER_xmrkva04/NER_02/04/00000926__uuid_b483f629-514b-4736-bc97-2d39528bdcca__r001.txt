Přístup na závodiště mají jen: činovníci závodů,
stížnostní komise, členové sboru rozhodčích, nejnut-
nější pomocné síly a závodníci.
Všichni ostatní i rozhodčí, kteří právě nevykoná-
vají úřad, a závodníci, kteří právě nezávodí, zdržují
se na vykázaných místech mimo závodiště.
Závodníci, vedoucí družstev i rozhodčí dbají po
celou dobu závodů sokolské kázně, slušného vystu-
pování a bratrského vzájemného styku. Chování na
závodišti jest součástí vystupování závodníků a bude
také tak posuzováno.
Závodníci se dostaví na závodiště včas, ještě
před začátkem závodů, účastní se zahájení závodů
a nezačíná-li jejich závod ihned, odejdou na vyká-
zané místo, drží se pohromadě, aby mohli na zavo-
lání nebo ve stanovenou dobu nastoupit v pořádku
k závodu. Na závodišti se závodníci chovají klidně,
důstojně, ke každému slušně, nepokřikují, nepobíhají
s místa na místo, podrobují se bez omluv rozhodo-
vání a pokynům členů sboru rozhodčích a pořada-
telstva závodů. Dbají, aby jejich závodní úbor byl
od začátku až do konce závodů v úplném pořádku.
Musí-li někdo na chvíli odejít, vyžádá si svolení od
příslušného činovníka (vedoucího úseku či podobně).