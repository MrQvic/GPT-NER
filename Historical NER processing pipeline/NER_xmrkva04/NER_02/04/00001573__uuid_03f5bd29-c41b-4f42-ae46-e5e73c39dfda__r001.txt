posluchači pedagogické fakulty hodnotit dětskou knihu s hle-
diska literárního i s hlediska pedagogického. Slyší o kritických
normách, podle nichž posuzujeme pohádky, pověsti, bajky,
legendy, povídky, básně, životopisy, četbu naukovou i libreta pro
divadla. Seznamují se s prací spisovatelů, ilustrátorů, nakla-
datelů i kritiků dětské literatury. Pedagogická fakulta infor-
muje posluchače o průzkumu zásoby slovní mládeže různého
věku a o tom, jaké dedukce z toho plynou pro hodnocení dětské
knihy. Na přednáškách se posuzuje i velikost písma, typy písma,
délka řádků v dětské knize, formát knihy, papír a způsob repro-
dukce. Budoucí učitel se seznamuje nejen s dějinami naší a
zahraniční dětské knihy, ale s její situací nynější a se základ-
ními liniemi, podle nichž pracujeme k dalšímu jejímu rozkvětu.
Budoucímu českému učiteli se tu tedy dává příležitost k důklad-
nému poznání dětské knihy, což je i proto důležité, že právě
mezi učiteli je dnes nejvíce spisovatelů knih pro mládež.