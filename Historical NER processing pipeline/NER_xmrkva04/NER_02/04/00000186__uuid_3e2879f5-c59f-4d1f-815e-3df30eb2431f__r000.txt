Chtěla zůstati Ivanovi věrnou, ať
by toho zasluhoval čili nic. Její láska
dříve rozmarná a nespokojená vytříbila
se mučedlnictvím, kterého nyní zakou-
šela a vyrostla zvolna a krásně. Bylať
to tuhá zkouška pro její srdce, ono ji
však přestálo vítězně a hlásilo se k této
lásce stůj co stůj, i kdyby se mělo v ní
usoužiti.
Ivan byl zádumčiv. Cítil se vázán
k předmětu první pomíjející lásky, byl
odhodlán dostáti slovu a doufal skoro,
že ho Anuška sama sprostí slibu.
Babička dobře mu rozuměla, totiž
rozuměla okamžité náladě jeho. Ale
Anuška měla vnuknutí tajuplné o jeho
citech nejhlubších. O těchto on té chvíle
nic nevěděl. Skrývaly se jen v jeho
čestném jednání.
Anuška neočekávala, nedoufala ni-
čeho více, nechala žití prchat, odvra-
cela se od něho. Jen zkamenět, jen
zkamenět!
Již mohla zase čísti. Četla a my-
slila. Nejdříve mohla čísti v knize Iva-
nem jí darované. Bylyť v ní krátké
průpovídky. U těch dal se zastavovati