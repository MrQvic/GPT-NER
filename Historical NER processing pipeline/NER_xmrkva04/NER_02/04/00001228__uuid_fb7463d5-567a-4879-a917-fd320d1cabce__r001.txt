Atque hoc C. Caesaris judicium, Patres Conscripti, quam late pateat, attendite. Omnes
enim, qui ad illa arma fato sumus nescio quo reipublicae misero funestoque compulsi, etsi aliqua
culpa tenemur erroris humani, a scelere certe liberati sumus. Nam quum M. Marcellum, deprecan-
tibus vobis, reipublicae conservavit; memet mihi et item reipublicae, nullo deprecante, reliquos am-
plissimos viros et sibi ipsis et patriae reddidit; quorum et frequentiam et dignitatem hoc ipso in
consessu videtis. Non ille hostes induxit in Curiam, sed judicavit, a plerisque ignoratione potius
et falso atque inani metu, quam cupiditate aut crudelitate bellum esse susceptum. Quo quidem
in bello semper de pace audiendum putavi; semperque dolui, non modo pacem, sed orationem etiam
civium pacem flagitantium repudiari. Neque enim ego illa, nec ulla umquam sequutus sum arma
civilia; semperque mea consilia pacis et togae socia, non belli atque armorum fuerunt. Hominem