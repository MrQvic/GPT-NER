Drsnou, krátkou zimu jsem ztrávil jako každoročně
v Santiagu.
Tu nucenou přestávku jsem však nikterak nepro-
zahálel. Především bylo třeba zpracovati získaný
materiál a vystrojiti se na příští výzkumnou cestu.
V západní Patagonii bylo ještě mnoho práce. Stále
tam bylo přes třicet procent povrchu naprosto ne-
prozkoumaného, na který ještě nikdy nevstoupila
lidská noha.
Co asi je v těch krajích? Pohoří, jezera, ledov-
ce a prales, zas a zas prales. Stěží bylo možno oče-
kávati, že tam budou velké plochy, kterých by
se dalo využíti hospodářsky. Snad jednotlivá úrod-
ná a ještě neznámá údolí. Na druhé straně však
byly v těch končinách ještě četné zeměpisné a vě-
decké záhady, které bylo nutno rozřešiti. Ty na mě
působily zvlášť přitažlivě.
Je to nevyličitelný požitek, ten boj, k němuž vy-
zývá drsná pustina, a je to šťastný pocit, když jí
zase vyrveme kus jejího tajemství. Žádná oběť mi
nebyla příliš velká, abych provedl své přání po-