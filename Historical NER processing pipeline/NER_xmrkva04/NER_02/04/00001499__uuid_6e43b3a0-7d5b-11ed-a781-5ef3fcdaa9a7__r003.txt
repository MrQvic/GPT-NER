Podle učebné osnovy pro gymnasia, vydané nařízením býv. ministerstva kultu
a vyučování ze dne 20. března 1909, č. 11.662 (Věstník min. č. 10) byl tělocvik zaveden
až na ojedinělé případy jako povinný předmět také na gymnasiích, reálných gymnasiích
a reformních reálných gymnasiích.
Vzhledem k tomu ustanovuji, aby na všech reálkách, jakož i na gymnasiích,
reálných gymnasiích a reformních reálných gymnasiích, kde tělocviku se vyučuje ve
třídě VIII. jako povinnému předmětu, byli učitelé tělocviku v nejvyšší třídě zaměstnaní
plnoprávnými členy komise pro zkoušky dospělosti.