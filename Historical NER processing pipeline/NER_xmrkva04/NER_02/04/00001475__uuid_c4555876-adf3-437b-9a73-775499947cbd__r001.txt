pachatele zamýšleným trestem. U trestu veřejného
pokárání bude jeho účinnost záviseti na citlivosti pa-
chatelově a veřejném i společenském jeho postavení.
U pokut může býti pro osoby nemajetné číselně nízká
pokuta újmou poměrně vyšší než pokuta daleko vyšší
pro osobu majetnou. Podobné budou tyto rozdíly v mí-
ře újmy při trestu vězení, kde bude záležeti opět na
citlivosti pachatelově, jeho dosavadní zachovalosti,
újmě hospodářské, jež mu tím vznikne atd.
To bude míti obzvláštní význam při ukládání ná-
hradního trestu vězení. Nelze tu pokutu prostě
„přepočítávati“ podle nějakých sazeb. Je třeba míti
na zřeteli újmu, která byla zamýšlena pokutou, a
vyměřiti náhradní trest tak, aby byl újmou přibližně
stejnou. Je zřejmé, že určité výši pokuty může podle
individuálních poměrů odpovídati tu vyšší, tu nižší
náhradní trest vězení.
Dekret o trestání některých provinění proti ná-
rodní cti předpisuje výslovně, že doba vazby se za-
počítává do trestu na svobodě. Je však přirozené, že
k újmě, utrpěné vazbou, může se přihlédnouti i při
stanovení výše pokuty a pokutu v daném případě
vyměřiti níže.