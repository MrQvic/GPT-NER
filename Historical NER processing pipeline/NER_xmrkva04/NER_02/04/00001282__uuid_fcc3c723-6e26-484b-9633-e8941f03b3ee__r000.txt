Bylo pochmurné, nevlídné ráno po deštivé noci.
Ulice chicagské jsou skoro liduprázdny, a ti, jež
povolání nutí ven za každého počasí, spěchají, aby
se co nejdříve octli na místě a unikli nevlídnému dešti.
I v budově policejního ředitelství jest dnešního
dne šerá nálada.
Ředitel Charles Clinton, chef policejního oddělení,
sedí u svého psacího stolu, čte noviny, jež mu sluha
před chvílí přinesl a kouří vonný doutník, tváře se
dosti mrzutě.
Zaklepání na dveře jeho kanceláře jej vyrušilo.
Obrátil hlavu ke dveřím a upřel oči na vstupujícího
úředního sluhu.
„Co je?“ ptal se netrpělivě.
„Mám ohlásiti jakéhosi muže, jenž chce mluviti
s policejním ředitelem,“ zněla odpověď.
„Nechte jej tedy vstoupiti.“
Sluha mlčky opustil pokoj. Ředitel odložil noviny
a doutník, a díval se na dveře, očekávaje příchod
ohlášeného muže.
Bylo právě deset hodin dopoledne.
Zanedlouho se opět otevřely dveře a jimi vstoupil