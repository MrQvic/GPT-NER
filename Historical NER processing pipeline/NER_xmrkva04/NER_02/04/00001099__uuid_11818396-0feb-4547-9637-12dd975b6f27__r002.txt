Kalich— Chléviště.
Nedaleko Zběroh, dále podle stráně do Besedic, přijdeme
soutěskou do skrytého skalního bludiště „U kalicha“. V těchto
skalách scházívali se prý Čeští Bratři. Jsou zde po skalách pa-
mátné tabulky, z nichž cituji: „Vítám tebe v citu rozechvění
v místo to a sluji tvoji, jež před časem v krutém utrpení, skryla
bratry pod obojí“; neb další: „Nic nevzali jsme s sebou, po všem
veta, jen bibli kralickou, Labyrynt světa“. V naší době konají se
v létě „U kalicha“ hojně navštěvované schůzky spiritistů.
Benešovou stezkou přijdeme do skal ještě romantičtějších,
zvaných „Chléviště“. Touto pěkně upravenou stezkou přehléd-
neme hotové bludiště přírodních útvarů, jako jest tomu málo kde.
Pohodlným snižováním cesty dojdeme odtud za krátko na Malou
Skálu.