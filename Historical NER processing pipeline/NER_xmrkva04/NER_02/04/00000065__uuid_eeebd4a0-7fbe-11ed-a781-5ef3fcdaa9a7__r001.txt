Mimořádné zkoušky na odborných školách pro ženská povolání.
Mimořádné zkoušky na odborných školách pro ženská povolání ve smyslu vládního
nařízení (II.) ze dne 4. září 1925, č. 185 Sb. z. a n., o dávkách za úřední výkon ve
věcech správních (sazba J, pol. 7d) jsou:
1. Zkouška z probraného učiva do I. ročníku školy dvouleté nebo do roční školy
rodinné nebo do pětiměsíční školy pro vedení domácnosti nebo pětiměsíční školy kuchařské,
jde-li o přijetí nové řádné žákyně během školního roku.
2. Doplňovací zkoušky hospitantky některé odborné školy pro ženská povolání,
žádá-li, aby byla přijata za žákyni řádnou.
3. Zkouška absolventky roční školy rodinné, která žádá, aby byla přijata za řádnou
žákyni do II. ročníku školy rodinné.
Za mimořádné zkoušky ve smyslu shora uvedeného vládního nařízení se nepovažují
opravné nebo doplňovací zkoušky řádných žákyň (Zatímní normální organisační statut
odborných škol pro ženská povolání, vydaný výnosem ze dne 7. května 1925, č. 51.549-III,
str. 70) a přijímací zkoušky hospitantek (tamže, str. 74).