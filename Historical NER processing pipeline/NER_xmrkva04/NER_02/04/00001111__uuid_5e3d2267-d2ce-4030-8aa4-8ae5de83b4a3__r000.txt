Krajina na dně údolí před námi začala se nápadně
měniti. Už jsme neměli aluviální půdu, plochou a
bažinatou, nýbrž se objevovaly malé, nepravidelné
vyvýšeniny a údolí se všemi známkami porostlých
morén. Říčka, jejíž tok jsem dosud většinou sledo-
vali, dělala oblouk. Pramen řeky ležel na západ
od nás v několika menších vedlejších údolích,
která přicházela od obrovského ledového pole sopky
Melimoyu.
Odvodňování celého velkého údolí před námi
bylo pro mě hádankou. Zdálo se, že stojíme před
jedním ze zeměpisných překvapení, na která jsou
rozdrobené Patagonské Kordillery tak nesmírně
bohaty.
Pracovali jsme bez ustání, když bylo příznivé
počasí, a postupovali jsme v údolí dále kupředu.
Levinianko byl naším nejosvědčenějším pátračem.
Protože jsme v údolí tušili rozřešení napínavé há-
danky, vystupoval každou hodinu na některý velmi
vysoký strom, aby se podíval, co je před námi. Byla
tam výšina za výšinou.