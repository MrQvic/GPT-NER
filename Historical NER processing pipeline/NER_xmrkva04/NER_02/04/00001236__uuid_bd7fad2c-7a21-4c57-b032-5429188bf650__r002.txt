De Archi-Episcopo Nehemia, ut superius ad historiam Benedicti
I. adnotatum est, multa narrat Nicolaus Schmitth, quin tamen asser-
ta sua idoneis confirmaret testibus. Illud certo asseri potest, Nehemi-
am 1075. Sedi Metropolitanae Strigoniensi praefectum fuisse; Diplo-
ma quippe, quo Gejsa I. Rex Abbatiam S. Benedicti de Gron fundat,
sequentibus terminat verbis: „Anno Domini millesimo septuagesimo
quinto, Praesente Ladislao Duce, Germano meo Charissimo, Nehemia
Archi-Episcopo Strigoniensi existente.“6) Idem Archi-Episcopus lite-
ras accepit a S. Gregorio VII. Pontifice, quibus hic ei praecipit, ut
Regem electum Ladislaum commonefaciat, quatenus is per idoneos
legatos suum animum, suaque consilia et reverentiam erga Sedem