Při veřejné a universitní knihovně v Praze obsadí se několik míst praktikant-
ských. Podmínky platu dány jsou zákonnými předpisy služební pragmatiky. Žádati mohou
i ženy. Žadatelé nechť se vykáží: 1. státní příslušností k republice československé;
2. vysvědčením zachovalosti; 3. lékařským vysvědčením; 4. doktorátem neb úplnými
státními zkouškami na některé z fakult universitních neb rovnocennými zkouškami vy-
sokých škol technických; 5. průkazem o zvláštních schopnostech, jako jsou znalost
jazyků, odborných literatur, vědecká, literární neb umělecká práce, vysvědčení seminární
a p.; 6. dokonalým ovládáním jazyka českého a německého slovem a písmem. Potřebí jest
zvláště odborníka ve vědách přírodních a matematických. Doporučuje se znalost jazyků
moderních, klasických neb východních (zejména arménštiny, čínštiny, japonštiny a
tibetštiny). Žádosti podány buďtež nejpozději do čtrnácti dnů od vyhlášení konkursu
v „Pražských Novinách“ ředitelství veř. a universitní knihovny v Praze.