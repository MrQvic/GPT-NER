K situaci ve španělsku.
Prohlášení vlády proti republikánským projevům.
Z Madridu 1. března. Min. rada po své polední
schůzi dala tisku k disposici polooficielní notu,
v níž se m. j. praví, že vláda je nemile dotčena roz-
bouřením vášní, které by mohlo vzbuditi nepokoje
právě v okamžiku, kdy vláda se plně zabývá pacifikací
země, pro kteroužto práci očekávala vydatnou pod-
poru všech oněch osob, které vážně cítí zodpovědnost
dnešní chvíle. Princip konstituční monarchie ztělesně-
ný osobou královou, jest zákonným postulátem a vlá-
da nepřipustí, aby naň bylo útočeno, ať již je to kým-
koliv. Odmítáme tedy útok, který nemohl býti očeká-
ván od osobnosti, která kdysi nesla veřejnou zodpo-
vědnost, jako je Sanchez Guerra. Ostatně vláda
dovede již odkázati do patřičných mezí důležitost
osobních vášní a používá této příležitosti, aby prohlá-
sila, že jest rozhodnuta hájiti vysoké zájmy, o něž je
ji svěřena péče a nedovolí, aby nějaké postranní
zájmy nebo neodůvodněné předsudky překážely re-
konstrukci španělského politického života.