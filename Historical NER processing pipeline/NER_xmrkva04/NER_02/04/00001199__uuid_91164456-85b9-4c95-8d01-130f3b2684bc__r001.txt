skleněných tělísek uměleckým způsobem vytvářejí obrazce, vzory
a pod. tím, že se vnášejí do vrstvy pojiva.
Umělé drahokamy a polodrahokamy se vyrábějí mimo jiné
i žíháním kysličníku zinečnatého, předem ovlhčeného kyselinou
dusičnou. Kysličník může býti vhodně zbarven. Zplodina žíhání
se tvrdí ponořením do zahuštěného roztoku chloridu zinečnatého
spec. váhy 2. (Německý patent D. R. P. čís. 15.212.) Také se
vyrábějí z flintového skla. (Chem. Zentralblatt, r. 1870, str. 68.)
Umělé brusířské kameny a prostředky se vyrábějí z různých
na jemnější nebo hrubší prášek nebo zrnka rozmělněných
tvrdých nerostů nebo hmot, jako je křemen, smirek, alundum,
karborundum, serpentin, čedič, porfyr a pod., a různých pojiv
ústrojného nebo neústrojného původu, jako jsou šelak, kaučuk,
umělé pryskyřice, vodní sklo, cement a pod.
Podle německého patentu D. R. P. čís. 11.507 se na př. při-
praví těstovitá směs z 20 až 70 dílů křemenného písku, 20 až
70 dílů porfyru, 5 dílů živce a 5 dílů vodního skla, formuje se
a vypaluje.