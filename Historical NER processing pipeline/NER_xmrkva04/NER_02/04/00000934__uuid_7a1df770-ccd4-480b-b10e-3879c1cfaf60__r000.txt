Lidé se musili za nejobtížnějších okolností bráti
s koňmi ještě jednou po celé stezce, kterou z nej-
větší části už zase zničilo pekelné podnebí patagon-
ského pobřeží. Ale nechtěli jsme, aby v pralese a
v dešti vzaly za své naše stany a jiné předměty na-
šeho výstroje.
Začínala zima. Bylo chladno a déšť už vůbec ne-
ustal. Byl nejvyšší čas opustiti nehostinou Patagonii.
Jak bylo ujednáno, přijel za osm dní parník, aby
nás všechny odvezl.
Rozloučili jsme se s Cisneským údolím. Nadělilo
nám veselé i hořké chvíle. Zamiloval jsem si je.
Právě utrpení a strádání, boj a vítězství patřily
k nejcennějším zážitkům, které jsem si odnesl.
Následujícího jara se pokračovalo ve stavbě cesty
se sto dělníky. Ale neproniklo se daleko. Několik
kilometrů, potom byly peníze spotřebovány. Od té
doby bujející prales už asi zase pohltil, co jsem mu
chtěl vyrvati.