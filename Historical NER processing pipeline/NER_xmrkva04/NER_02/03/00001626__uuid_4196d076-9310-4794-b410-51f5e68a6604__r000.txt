V tísnivých myšlenkách prožívala Markétka násle-
dující dny. Borový nepsal. Nežádala ho sice o zprávy,
ale ty se rozuměly samy sebou. Jindy psával, jen
když měl malou záminku a tentokráte mlčel.
Nebyl to počátek konce?
Po svém zasnoubení měla obavy, že matka, vlastní
matka bude příčinou rozkolu. Obavy ty již počínaly
mizeti, nikdy nepocítila, že vlastnosti matčiny by
byly zastrašily Borového anebo překážely jeho ro-
dině. Ale vlastnosti její, Markétčiny, její bezcitnost
a zběsilost se musely státi kamenem úrazu. Co řekla
paní Borová, jestli zvěděla, kdo zhyzdil obličej milo-
vaného syna! Neměl nyní příčiny ke zrušení zasnou-
bení, pádnou příčinu plynoucí jen a jen z vlastností
snoubenčiných?
Nastala sobota, kdy Borový pravidelně přijížděl za
nevěstou do Prahy. Že tentokráte nepřijede, pověděl
již sám. Nedá-li zprávu ani dnes, smutný její osud
byl rozhodnut.
Po poledni vrátila se Markétka z »Domácnosti«. Na
stole v jejím pokoji skvěla se velká kytice krásných
růží, kytice z Přívrat, jak poznala hned podle vinutí.
U kytice ležel dopis, dopis Borového.
Markétka chvatně jej rozevřela a nedočkavě počala
čísti. Tíseň mizela jí s lící, tvář zazářila.