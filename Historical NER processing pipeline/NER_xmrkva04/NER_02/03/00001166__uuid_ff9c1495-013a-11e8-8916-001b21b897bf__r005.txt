Oslava osmdesátých narozenin pana presi-
denta republiky u zemské školní rady v Praze.
K oslavě osmdesátých narozenin pana presi-
denta republiky byla v zemské školní radě v Praze
dne 4. března 1930 konána schůze českého odboru,
ve které nejprve v delším slavnostním projevu před-
seda, vicepresident zemské školní rady dr. Rudolf
Politzer zdůraznil zásluhy pana presidenta re-
publiky a některé jeho myšlenky, vztahující se
k úkolům školy a řádné administrativy. Končil přá-
ním, aby dlouhá léta zůstala práce páně presiden-
tova zachována ku prospěchu školství, národa a vlasti.
Potom zemský školní inspektor vládní rada dr. Ema-
nuel Vebr přednesl blahopřejný projev, jenž bude
zaslán kanceláři pana presidenta republiky. Tento
projev byl přijat jednomyslně a s potleskem. V téže
schůzi byla podána zpráva o tom, které ústavy a
školy k trvalému uctění pana presidenta budou míti
ve svém úředním názvu jméno pana presidenta.
Nato schůze na znamení úcty byla skončena. Se
stejným pořadem byla dne 5. března 1930 konána
schůze německého odboru, jež rovněž jednomyslně
přijala navržený blahopřejný projev.