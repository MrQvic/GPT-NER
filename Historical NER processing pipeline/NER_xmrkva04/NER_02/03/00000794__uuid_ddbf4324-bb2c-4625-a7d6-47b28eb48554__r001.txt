Zápis do II. ročníku, živnostenské pracovny a do vyšší
ženské odborné školy bude ve dnech 19. a 20. června, zápis a
případné přijímací zkoušky do I. ročníku budou v pondělí dne
26. června a bude-li třeba, také dne 1. září vždy od 8—12 hodin
v budově Pöttingea v přízemí. Zkouška do I. ročníku se koná
z češtiny a počtů. Žákyně přijdou k zápisu s otcem nebo matkou
nebo jejich zástupcem a přinesou si jako doklady rodný nebo
křestní list, domovský průkaz a poslední školní vysvědčení
aspoň ze třetí třídy školy měšťanské nebo ze 4. třídy školy
střední. Dívky, které nechodily v uplynulém školním roce do
školy veřejné nebo soukromé s právem veřejnosti, předloží také
vysvědčení zachovalosti.
Zápisné je 10 K, příspěvek pomůckový 20 K, které se zaplatí
hned při zápise; školné v I. ročníku je 300 K, v II. ročníku
350 K, v živnostenské pracovně 400 K ročně. Ve vyšší ženské
odborné škole jsou tyto platy: zápisné 20 K, příspěvek pomůc-
kový 30 K, školné 500 K ročně.
Zkoušky opravné a dodatečné budou dne 2. září 1939 od
8—12 hodin. Vyučování začne v pondělí dne 4. září o 8. hodině
ráno.