Dále nutno konstatovati, že ministerstvo zdravotnictví rozšiřuje síť
poraden zejména v krajích hornických. To znamená velký přínos pro
zlepšení zdravotní úrovně našeho hornictva. Bezplatné poradny pro
nemocné tuberkulosou a silikosou vykonávají velký kus záslužné práce.
Preventivní péče je dnes právě tak důležitá jako péče léčebná — a pří-
klady pro dotvrzení tohoto poznatku bychom našli nejsnáze mezi
osobami postiženými chorobami z hornického povolání. Mnoho těžkých
úrazů v dolech i mnoho těžkých onemocnění je zaviněno tím, že orga-
nismus pracujících je podryt nesprávným způsobem života. Tělo ne-
dostatečně otužilé, oslabené nedostatkem pobytu na zdravém vzduchu,
vysílené nedostatkem spánku, soustavně otravované alkoholem či ni-
kotinem a těmito jedy zaviněný nedostatek pozornosti — mohou se
státi příčinou vážných chorob a těžkých úrazů.