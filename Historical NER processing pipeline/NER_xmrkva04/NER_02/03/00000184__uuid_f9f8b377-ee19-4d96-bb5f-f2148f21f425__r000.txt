Umělé pryskyřice osvědčily se také jako přísada ke kauču-
kovým směsím při výrobě zboží z měkké a tvrdé pryže. Při vý-
robě isolačních desek z kaučuku a fenolových pryskyřic smísí
se 300 gr kaučuku, 700 gr fenolaldehydové pryskyřice tekuté,
30 gr barviva za studena. Ztvrzování děje se působením teploty
asi 180° C po dobu 5 hodin. Při zahřátí může se na hmotu půso-
biti parami chloridu síry. Kulečníkové koule vyrábějí se podobně
ze směsi těživce, světlé fenolové pryskyřice, kaučuku a síry. Při
výrobě předmětů z měkké pryže přidá se jenom tolik síry, aby
při zahřátí vznikla z kaučuku jen měkká pryž. Na místě působení
par chloridu síry mohou býti výrobky po zahřívání na určitý čas
vloženy do roztoku zmíněné sloučeniny.