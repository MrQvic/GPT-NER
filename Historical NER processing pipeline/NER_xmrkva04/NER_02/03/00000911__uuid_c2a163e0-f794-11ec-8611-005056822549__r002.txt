Andrew Jackson Davis narodil se 11. srpna r. 1826
v chudobné rodině v Blooming Grove, ve hrabství Orange,
v státě New-Yorku (Amerika). V dětsví svém zažil málo
radostí, neboť rodiče jeho vydáni byli největší bídě a
strádání. Vzdělání nedostalo se mu skorem žádného. Te-
prve v 10. roce svého věku počal navštěvovati obecnou
školu, kterou však již zase po 10 měsících opustil, takže
sotva základním věcem se naučil. Záhy pak počal si sám
chléb vydělávati a byl zaměstnán v jisté droguerii, pak
v obuvnickém závodě a konečně jako dělník na poli.