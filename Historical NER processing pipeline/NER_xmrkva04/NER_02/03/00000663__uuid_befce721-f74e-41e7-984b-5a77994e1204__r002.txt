I Zjišťuje-li se škoda, je třeba vyhnouti se jakékoli rozvláčnosti a obtěžo-
vání zúčastněných. Výše náhradové částky je zřejmá, pokud běží o oby-
čejné balíkové zásilky a doporučené zásilky, z §§ 3 a 4 tohoto poučení,
pokud jde o zásilky mezinárodního styku, z Listovního a Balíkového sazebníku.
Od vyšetřování o výši škody za zásilky s udanou cenou lze rovněž upustiti, je-li
ředitelství pošt přesvědčeno, že udaná cena je přiměřená ceně obsahu. Často
již povaha zásilky poskytne dostatečné měřítko pro posouzení škody nebo do-
stačí věrohodné vyjádření odesilatele. Přesahuje-li udaná cena očividně obec-
nou cenu věci, lze získat podklad pro výši škody nahlédnutím do účtů, dobrým
zdáním znalců, jež se opatří pokud možná zdarma, nebo výslechem svědků.
Hodlá-li odesilatel nebo příjemce prokázat výši škody dopisy nebo jinými písem-
nostmi, neodmítnou se takové důkazy.