Školská organisace zkoumá a zjišťuje, jak se pedagogické
theorie v praxi uskutečňují, jaké útvary a formy si tvoří pro
školské vyučování a výchovu. Je pedagogickou morfologií,
naukou o školských útvarech, o jejich pedagogických a práv-
ních základech, o jejich úkolech, programech, zařízeních. Sleduje
vývoj škol a školských soustav, pátrá po jeho zákonitosti, po-
zoruje a zkoumá jejich diferenciaci a integraci a zjišťuje jejich
příčiny, výsledky a směr dalšího vývoje. Předmětem jejího zkou-
mání a kritického hodnocení je vnitřní úprava a zařízení škol po
stránce pedagogické a didaktické, zejména učební osnovy a
školní řády. Důležitou částí jejích úkolů jsou zákonné předpisy,
které po právní i hmotné stránce zajišťují existenci, úpravu a
správu školství, upravují jeho právní poměry a určují právní a
hmotné postavení učitelstva.