seděním na Mezříčí a Jiříka z Kravař seděním na Plumlově
a Zbyňka Dúbravku seděním na Osovém, že jsou mu slíbili za
1000 zl. dob. uh. za Petra z Kravař a ze Strážnice a těch mu
neplnili; zároveň Václav z Druhotína pohnal Budiše z Budišova,
že mu slíbil za pana Petra a pana Václava z Kravař 30 kop stř.
R. 1436 Jan z Janovic a z Panova pohnal Václava a Jiříka
z Kravař a ze Strážnice, že jemu jest ostal dlužen nebožtík pan
Petr, otec jejich, za koně, za pancíř 25 kop, a oni držíce po
smrti otce svého jeho zboží nechtí jemu plátce býti. (Další pů-
hony viz u jeho synů: Václava II. a Jiříka z Kravař.)
Petr II. z Kravař a ze Strážnice zanechal syny: Václava II.
a Jiřího — syni Oneš (Ondřej) a Beneš VI. zemřeli v mládí před
otcem — a dceru Kateřinu, provdanou za Pertolda z Lipého,
nejvyššího maršálka království Českého.