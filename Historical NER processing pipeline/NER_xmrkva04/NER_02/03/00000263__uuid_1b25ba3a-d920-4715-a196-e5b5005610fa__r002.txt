Semeno musí býti dále čisté. Z plodin na semeno pěstova-
ných musí se vypleti i takové plevele, jichž semena lehko se
dají vyčistiti; nebo ony obmezují plodiny v jich vývinu. Nejvíce
ale musí se přihlížeti k takovým plevelům, jichž semena ze se-
mena pěstovaného těžko se dají odstraniti a při tom buď výtěžek
z pole neb hodnotu semena snižují. V jeteli na semeno nesmí
se žádná kokotice nalezati. Semeno příživné této rostliny neliší
se velikostí mnoho od semena jetelového a nelze ho téměř ani
z něho vypraviti. Přenese-li se ale na pole tu rozšíří se koko-
tice velmi rychle a nedá se snadno vyhubiti. Kokotice lnová a
jílek lnový u lnu, ovsiha, ohnice, koukol, jílek mámivý a černíš
u obilí, u jiných semen opět jiné podobné plevele musí vždy z
pole semenářství věnovaného pečlivě se vypleniti.