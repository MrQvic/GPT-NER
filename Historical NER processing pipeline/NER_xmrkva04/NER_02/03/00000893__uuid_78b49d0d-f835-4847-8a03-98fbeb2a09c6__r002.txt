Leontina (vyhýbavě, s úsměvem). Ne, nesmíte se tázat,
je to dosud tajemstvím. A víte přece: žádná polévka
se nejí tak horká . . .
Winterstein (nervosně). Alespoň jedno mi řekněte: je
to některý kamarád?
Leontina. Což to vždycky musí být leutnant? Po-
nechám vašemu ostrovtipu, abyste na to přišel.
Winterstein (vřele). Milostivá slečno, nemohu uvěřit,
že sotva jsem vás opět nalezl, mám vás již zase ztratiti.
Již tehdy v Berlíně doháněla mne vaše chladnost k vše-
možným pošetilostem, že byl pro mne nejvyšší čas, že
mne sem přeložili. Ale budete-li i tady ke mně ne-
vlídna — obrátím celé to hnízdo na ruby!
Leontina. Oh, oh, pane poručíku!
Winterstein. A svého pana ženicha mi, prosím, ne-
představujte. Nevěděl bych, co mu mám udělat; myslím,
že bych ho docela chladnokrevně zabil.
Elča (středem s vytaženou šavli). Tady je šavle!
Leontina (se smíchem k Elče). Panu poručíkovi, prosím;
chce právě někoho zavraždit.
Winterstein (pohněvaně se odvraceje). Ano, nejraději
sama sebe.