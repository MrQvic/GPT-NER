Ku oběma oddělením II. ročníku připojeny budou pracovny pro
každý odbor práce zvlášť. Pro pracovny stanoveno 34 hodin týdně.
V pracovnách přijímati se budou též objednávky prací, jež ur-
čité žákyně zcela samostatně provedou.
Oproti rokům uplynulým stává se průmyslová škola dívčí pří-
stupnější všem vrstvám našich českých rodin a to tím, že vedle žá-
kyň řádných, které do všech předmětů docházeti budou, mohou bý-
ti přijaty i žákyně mimořádné, jež budou povinny choditi jen do toho
předmětu, který si samy vyvolí u začátku školního roku.
I tyto mimořádné žákyně . . . obdrží koncem školního roku
vysvědčení ..... se známkou z prospěchu z vyvoleného předmětu.
Jakého významu nabývá »vysvědčení«, jež žákyně řádná II.
ročníku koncem školního roku obdrží, poznati nejlépe z ustanovení
řádu živnostenského, kde § 14. ad 2. dovoluje dívce, která hodlá
samostatně živnost provozovati, předložiti vysvědčení na místě
průkazu o vyučení, kterýmž prokáže, že s prospěchem vychodila
nějaké živnostenské učeliště — jako na př. ženská průmyslová ško-
la ve Vítkovicích.
Průkaz o vyučení se tu tedy může nahraditi vysvědčením
ze II. ročníku.