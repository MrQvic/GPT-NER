Dne 12. března r. 1937 předložila deputace židovské menšiny
předsedovi vlády dr. Hodžovi pamětní spis, v němž uvedla své
kulturní, hospodářské a sociální požadavky. Dr. Hodža upozornil
deputaci, že usnesení vlády z 18. února r. 1937 se vztahovalo i na
židovskou národní menšinu. Vláda uznala požadavky židovské
menšiny za oprávněné, slíbila provésti postátnění 7 hebrejských
obecných škol na Podkarpatské Rusi, míti zřetel při zákonu o ne-
dělním klidu na cítění pravověrného židovského obyvatelstva a
podporovati produktivní sociální péči o židovskou mládež pro-
střednictvím svépomocných židovských institucí.