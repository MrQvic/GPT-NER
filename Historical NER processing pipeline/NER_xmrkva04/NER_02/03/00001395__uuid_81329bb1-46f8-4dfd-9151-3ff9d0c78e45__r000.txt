Vzniká tavením vyšších mastných kyselin nebo jejich směsí
s t. zv. mastnými aminy, které nutno pokládati za odvozeniny
čpavku (amoniaku), v němž jsou jeden nebo dva nebo tři atomy
vodíku nahraženy zbytkem mastného uhlovodíku (alkylem)
Prakticky se příprava umělých vosků provádí na př. tak, že
se 270 dílů technické směsi kyseliny palmitové a stearové taví
s 254 díly technické směsi hexadecylaminu a oktadecylaminu. Tato
směs se získá na př. ze směsi příslušných alkylchloridů a čpavku.
Potom se zahřívá rychle na teplotu 160° C, při čemž počíná
vývoj vodní páry a teplota se pomalu zvyšuje dál na 270° C. Při
této teplotě se udržuje tavenina až již neuniká vodní pára. Při
vychladnutí ztuhne tavenina asi při 81—83° C. Získaná látka
tvoří cenný umělý vosk, který je s to velmi dobře vázati terpen-
týnový olej a jiné oleje a hodí se jako velmi výhodná přísada ke
směsem pro krém na obuv a pod.
Tímtéž způsobem lze též z jiných vyšších mastných kyselin
a směsí mastných kyselin, jakož i kyselin montanního vosku
prostě společným tavením s nasycenými, vysokomolekulárními
mastnými aminy a dalším zahříváním až do ukončení tvorby
amidu připraviti voskové látky, které mají velmi cenné vlast-
nosti.