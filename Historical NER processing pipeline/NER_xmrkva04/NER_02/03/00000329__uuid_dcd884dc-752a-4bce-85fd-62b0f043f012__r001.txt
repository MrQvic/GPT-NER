Antonius Verantius, origine Sibenicensis, multis variisque lega-
tionibus, imprimis quidem nomine Joannis ZÃ¡polya ad varios Euro-
pae Principes susceptis, inclaruit. Cum Georgio Martinusio ad partes
Ferdinandi Regis transiens, huius nomine ad Solimannum apud A-
masiam, Cappadociae urbem, agentem missus est. Solimannus victo-
riis tumidus prope in ergastulum compegit Verantium. Pollicitatio-
nibus et mutuis aularum responsis, iusto tardius datis, quinquennium
evolutum est. Verantius varias perpessus aerumnas in Hungariam
redivit. Altera legatio Maximiliani Regis nomine ad Selimum II.
suscepta multo iucundior erat. Verantius levi impendio inducias octo
annorum obtinuit. Redux per Maximilianum Archi-Episcopus Stri-
goniensis renunciatus est Anno 1569. Mox etiam dignitate Locum-
tenentis R. ornatus. Illius munificentia, linguarum peritia, eruditio
classica, facundia, mira in agendo dexteritas, non sic zelus sacerdo-
talis, laudatur.2) Mortuus est Eperiesini anno 1573. Tumulo illatus
Tirnaviae.