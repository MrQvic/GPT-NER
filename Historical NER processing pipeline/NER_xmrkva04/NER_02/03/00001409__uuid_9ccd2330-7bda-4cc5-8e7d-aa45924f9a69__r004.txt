Byl sem zakopán s koňským masem asi týden;
tu zaslechnu najednou jakési hádání se a pokřik.
Byl to policajt, který dokazoval komusi, že je mrtvola
koňská špatně zakopána a že málo vápna na ni na-
sypáno, neboť jinak prý by všechen puch měl ostati
v zemi, kdežto nyní vycházel ze země a kazil povětří
všem sousedům. A měl pravdu ten policajt, neboť
v tom samém okamžení sem i já vyniknul na povrch
země a kmitnuv se okolo nosu jeho co sírovodík dosti
nemilou dal sem jemu šňupku.
Na vzduchu však nemělo mé přátelství se sirou
veliké stálosti; vábil mne k sobě kyslík, můj dávný
společník, pročež opustiv síry, stal sem se opět vodou.
Co se při tom více přihodilo, nevím jistotně, myslím
ale, že jí také kyslík pokoušel a nějak že se spolu
s přátelili. Snad Vám síra sama jednou bude něco
o svých dobrodružstvích vypravovati, já zůstanu při
svém.