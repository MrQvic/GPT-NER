»Velký nebo malý, to je jedno,« praví
pan Koulička pozloben; »vždyť se nám
tu nejedná o velkosť, tak —«
»A to se velice mýlíš; když se něco
povídá, má se to říci správně.«
»Máš tedy pravdu. Tak zašli jsme do
krámu ke Gubišovi na Vinohradech a —«
»I co to mluvíš, vždyť jsme toho dne
ani v žádném krámě nebyli.«
»Zajisté jsme byli, vždyť jsem si tam
koupil šátek a —
»Ach odpusť, že jsem tě přerušila, já na
to jako na smrť zapomněla,« omlouvala se
paní Kouličková, jakoby se to stalo poprvé.
»A byli asi tři hodiny,« pokračoval pan
manžel, »když —«
»Ale kde pak tři hodiny, vždyť bylo
teprvé půl třetí; vím, že jsem se právě dívala
na hodinky.«
»Řekl jsem, že byly asi tři hodiny a—«
zde pan Koulička uváznul, jakoby byl
zapomněl co chtěl říci, anebo jakobyto vůbec
již nechtěl dopovědět.
Pana Kouličku stálo nadlidské namahání,
aby potlačil svou podrážděnosť před hosty,
a když tito odešli, nevyslovil své správné
ženě valných díků.