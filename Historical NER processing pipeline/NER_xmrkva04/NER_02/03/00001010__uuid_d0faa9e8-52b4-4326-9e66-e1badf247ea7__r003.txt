tenebant, hiis sedibus aut pulsis aut op-
pressis, quas illi per ducentos ferme an-
nos ante nostrum huc adventum, timore
Gottorum turpiter deseruerant, et in Gal-
lias, Hyspanias et Africam concesserant,
ubi in hodiernam usque diem et generacio
eorum et nomen perdurat. Multa ego si-
lentio transeo, ne magestati vestre ex longo
itinere lasso longiore oratione fastidium
afferam. Nos sane hec pro salvo magestatis
vestre reditu vota nuncupavimus, sup-
plicaciones indiximus, divum Stanislaum
patronum huius regni tutelarem, assiduis
precibus pulsavimus. Quem cum iam in-
columem reducem presentemque intuemur,
vix grates persolvere dignas deo omnipo-
tenti valemus. Nostrum sane quilibet, tacita
quisque leticia atque ex intimis precordiis
mirifice exultat et gaudet; reliquum est,
ut magestas vestra ecclesiam hanc, clerum
hunc nosque gracia regia prosequatur.
Oramusque ut constituciones, immunita-
tes fortunasque qualescumque nostras ab
emulis nostris, tanquam cristianissimus
princeps, tueatur et defendat. Dixi.