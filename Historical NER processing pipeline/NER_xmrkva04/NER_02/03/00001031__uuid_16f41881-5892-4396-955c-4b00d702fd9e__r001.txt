V kolikátém století a kterého roku byly děti v Bílovicích vy-
učovány způsobem jakýmkoliv, nelze i po nejbedlivějším pátrání
s jistotou určiti. Jest však jisto, že již ve století osmnáctém před
organisací normálních škol za císařovny Marie Terezie bylo zde
vyučováno různými pokoutními učiteli. Byla zajisté obřanská farní
škola příliš vzdálenou, a cesty, hlavně v době zimní, velmi neschůd-
né, z kteréž příčiny mnozí rodičové dítky své doma vyučovati ne-
chali. Školní budovy ovšem nebylo žádné. Pokusy o vystavění a
zřízení školy nepotkály se s výsledkem žádoucím, ač mnohé komi-
sionální jednání zavedeno bylo. Hlavní příčinou byl vrchnostenský
úřad v Pozořicích, kterýž ke stavbě školní budovy svoliti nechtěl.
V témže čase stěhovala se škola z jedné místnosti do druhé.
Tak první řádně ustanovený učitel v Bílovicích František Hönig
vyučoval ve své chalupě číslo 5, a to až do roku 1811. Druhý
učitel Jan Částka vyučoval napřed v domě číslo 40, později v domě
číslo 46. Nájemné za učírnu a byt učitelův bylo tehdy stanoveno
ročně 36 zlatých. Obnos tento rozdělen byl tak, že náboženský fond,
jako patron školy, panství pozořické a obec platily stejným dílem