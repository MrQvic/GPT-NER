Nechceme ukončiti toto poučení o kázni a způsobnosti,
aniž bychom tě upamatovali na některé zářící vzory, jež mluví po-
chopitelnější a zřetelnější mluvou než snad tyto řádky.
Svatý Bonaventura všechna svá napomenutí ve spise „De
instructione novitiorum“ napsal proto, aby nováčkům řeholního
života živě postavil před oči obraz Ježíše Krista. „Ve všech ctnost-
ných a ušlechtilých činech nechť se ti vznáší před očima nejjas-
nější zrcadlo a vzor naší svatosti — život a ctnosti Syna Božího,
našeho Pána Ježíše Krista. Neboť byl k nám poslán proto, aby
nám otevřel brány ctností a svým životem nám dal příklad, kterak
poslouchat zákonů a kterak se podvolit kázni. Sám nás chtěl poučit,
že jako již od přírody jsme stvořeni podle Jeho obrazu, tak i svým
snažením máme hledět dosíci tohoto Vzoru ctností, a když jsme