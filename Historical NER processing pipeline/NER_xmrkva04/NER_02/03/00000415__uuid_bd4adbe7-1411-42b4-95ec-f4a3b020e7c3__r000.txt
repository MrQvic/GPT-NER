Incipit breve memoriale ordinis fratrum Minorum maxime rectorum
ipsius ordinis et contingencium in ordine scilicet circa alteraciones,
dissensiones eius ac turbaciones temporibus ac causis diversis,
deinde et specialiter de provincia Polonie ac locorum fundacione
cautelaque presencium et futurorum preter gracias vive vocis et
privilegia, quia ista omnia sufficienter descripta sunt per regestra
ordinis: firmamenta trium ordinum, speculum Minorum ac suple-
mentum seu compendiumâ€œ.
Memoriale tuum in generatione et generationem, ait eximius propheta-
rum. Huius memorialis in sacro ordine Minorum ab eius inicio factorum et
operum eius ad eorum doctrinam pertractorum et adinventionum ipsius miri-
fice adinventarum verus frater Minor omni tempore memor esse debet, ut