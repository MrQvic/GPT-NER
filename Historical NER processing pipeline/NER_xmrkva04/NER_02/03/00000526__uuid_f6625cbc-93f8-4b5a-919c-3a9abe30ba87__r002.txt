Ad hos ergo fratres Observantes de conventu Senensi frater Bernardinus
se transferens, in paucis admodum diebus multa loca impleverunt, cum
tamen in recepcione eius ad ordinem centum et triginta fratres Observantes
regule viginti loca inhabitantes parwla in Italia vix existerent. Nam in eodem
aduc scismate auctoritate Gregorii duodecimi circa annum domini 1406 locus
sancti Pauli Bononie in monte apud eandem civitatem per fratrem Iohannem
de Stronkonio est susceptus, uti in bulla plumbea in zacristia dicti loci
Bononiensis posita. Et eodem anno apud Farariam locus Spiritus Sancti per
eundem receptus est fratrem. Suberant tamen tunc ministrorum generalium
regimini eligentes ex se dictorum ministrorum viccarios et auctoritate ministri
generalis ipsum vicarium generalem1.