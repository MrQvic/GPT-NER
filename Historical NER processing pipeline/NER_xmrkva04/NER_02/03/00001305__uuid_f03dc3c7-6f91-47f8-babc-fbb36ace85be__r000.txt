vlečena socha sv. Petra na městečko a s mísou
v rukou postavena u silnice, aby „vybírala
mýto“... Probošt v rozdrásaném oděvu a
zalitý krví od četných ran, utekl se do Telče,
kde žil v bídě a nedostatku až do svého ná-
vratu do Nové Říše po potlačení povstání.
Jen s velikým úsilím, nenalézaje nikde pod-
pory ani náhrady za zpustošení svého kláš-
tera, snažil se napraviti škody a dokončiti
stavbu konventu. Zemřel 3. ledna 1631 pln
zásluh o náboženství, stát a svůj klášter, když
byl, jak zaznamenává letopisec kláštera, „za
svého 26letého panování nesčíslné urážky a
pronásledování byl vytrpěl...“
Na opuštěné místo proboštovo nastoupil Va-
vřinec Plocar (1631—1649). Byl sice horlivý a
pracovitý, povahou však prudký. Hned na
počátku dostal se do sporu s městečkem a ne-
ustal v něm po celou dobu svého pobytu
v Nové Říši. Jen spor o faru a farní obročí
v Krasonicích, jehož se v době povstání zmoc-
nil, vypudiv faráře, Štěpán Kusý z Mukoděl,
skončil r. 1634 smírným narovnáním. Dokončil
stavbu konventu a připravil vše pro osazení
kláštera mužskými členy řádu.