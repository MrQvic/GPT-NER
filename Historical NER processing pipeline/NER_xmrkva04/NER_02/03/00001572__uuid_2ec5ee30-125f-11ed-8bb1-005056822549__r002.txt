Jak božsky vznešena je tato noc! Za
mráčky třpýtí se měsíc a z hloubky jednotvárný
zaznívá zpěv vln, jako ukolébavka, jež by
všechny tony, rušící ticho, uzpívala v sladký
spánek.
A nahoře na skále žena; pohled její letí
přes moře do nezměrné dálky; naslouchá jemné
hudbě, jež něžněji a něžněji zníc jako umlkající
ozvěna se konečně ztrácí v mlčení. „Ustarána
jsouc a znavena, přišla jsem“, šeptá žena, neboť
jako ve snu z dálky a přec tak z blízka slyší
hlas jakoby otázku, a ohlédnuvši se, spatří
bytost zářící, ana se před ní vznáší, majíc
skráně ověnčeny světlým véncem a zahalena
jsouc v stkvící se roucho stkané ze světla.
„Duch samoty jsem, jejž v bílém nevinnosti
rouchu jen zřídka odváží se hledati člověk.
Opravdu musel omrzeti tě život, že zahnala tě
odvaha tak hluboko do krajů mých. — Co
znavilo tě tak?“ tázala se bytost soustrastně.
„Život!“ zvolala žena a trpkým jata citem
dodala: „Prchavý fantom jest jen život, dítko
času, jehož sladkost se rozplyne jak světlo pod
večer, když ustupuje tmě.“
I usmál se duch a hlasu jeho něha řekla