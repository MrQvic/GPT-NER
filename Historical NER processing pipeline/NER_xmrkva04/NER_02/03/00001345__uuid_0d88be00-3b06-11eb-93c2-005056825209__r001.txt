zvuku, a to čtením, memorováním a rozhovorem. Zároveň si žáci osvojí znalost
německého tiskacího i psacího písma: latinka zůstává však dále ve všech
postupných ročnících i při vyučování němčině normálním písmem.
Na vyšším stupni se přechází pozvolna a záměrně od reprodukce k volněj-
šímu projevu a k vlastnímu vyjádření běžných situací denního života. Při tom si
osvojí žáci znalost nejběžnějších výrazů a rčení hovorové němčiny. Na tomto
stupni se učí žáci prakticky užívati slovníku. V písemných projevech se žádá,
aby dovedli psáti správně známý text zvolna diktovaný, odpovědi na otázky
a konečně i samostatně tvořené kratičké celky ze známé zásoby slovní. Budí
se porozumění pro zákonitost tvaroslovnou i skladební příležitostným odvozo-
váním nejdůležitějších mluvnických jevů z četby a hovorů.
Učebnice a cvičebnice pro všechny školní roky je zásadně třeba tisknouti
normálním písmem (antikvou); články tištěné německým písmem (frakturou)
se zařadí do učebnic (počínajíc 4. postupným ročníkem) jen v takovém rozsahu,
jaký je nutný k dosažení a udržení obratnosti v čtení.