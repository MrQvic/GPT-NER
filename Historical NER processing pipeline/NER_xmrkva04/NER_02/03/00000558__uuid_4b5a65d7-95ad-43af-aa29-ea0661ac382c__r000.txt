Rozkvět zahraničního porcelánového průmyslu podněcoval v Če-
chách i ostatním Rakousku snahy zakládati tovární podniky tohoto
druhu. Dlouho ovšem marně, neboť vídeňská továrna založená již
r. 1718 znemožňovala svým výhradným privilegiem státnímu podniku
propůjčeném uskutečniti tyto plány. Teprve konec století přináší
změnu. Vzniká řada továren, k jejichž vzniku dává konečně vláda
svolení, nevidouc žádného nebezpečí pro státní podnik v založení
venkovských továrniček, jakostí produkce hluboko stojících pod vý-
robky vídeňské manufaktury. Výroba porcelánu jest však i nadále
reservována pro Vídeň a mimovídeňským podnikům dovolena jen
výroba jemné kameniny.
V 90. letech XVIII. století dochází i k založení pražské továrny.
Pražští měšťané, mezi nimi hlavně Jan V. a Karel Kunerle, Josef
Ignác Lange a Josef Emanuel Hübel, přes prvotní nesnáze dostávají
povolení od vlády a uvádějí v činnost podnik, který hned ve svých
začátcích jest veden ve větších rozměrech. Továrna zaměstnává velký
počet osob, užívá dobových vymožeností. Ona prvá pálí v Čechách
kamenným uhlím. Že podnik jest dobře veden, patrno i z toho, že
vláda mu propůjčuje právo užívati na svých výrobcích císařského