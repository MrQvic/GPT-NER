před sebou celý život, byl-li by tak zbabělý a
dal se zastrašit snem. Nicméně jsem na něho
naléhal, aby upustil od cesty — nemyslím, že
jsem tak učinil jen pro sen samý. On však se-
trval na svém úmyslu a v Rosenheimu jsme se
rozloučili...
Uplynulo čtrnáct dnů. Bylo po svatoduš-
ních svátcích. Matce se dařilo lépe. Nemoc měla
příznivější průběh, než jak se dalo s počátku
soudit. Potud bylo vše v pořádku. Ale o příteli
jsem neuslyšel od té doby, co jsme se rozešli
v Rosenheimu, ani slova. Jeho rodina žila ve
velkém neklidu, a já sám jsem měl obavy —
zejména vzpomněl-li jsem si na ošklivý sen,
jejž jsme oba měli. Nebylo v poslední době
téměř hodiny, kdy bych na to nepomyslil.
Shodli jsme se na tom, že budeme po něm
pátrat. A jednoho dne došla zpráva z bavor-
ského městečka Mittenwaldu. Přítele našli —
pohřbeného lavinou v Karwendelském po-
hoří...«
Mladý Rakušan se zamlčel a jeho krásnou
a veselou tvář zastínil vážný výraz.
»Ba, vidíte přec — nejsem ani zbabělý, ani
pověrčivý, od té doby však nekonám větších
výstupů do hor. Miluji hory, spokojuji se však
umělými cestami... Ta nešťastná příhoda mi
nejde z mysli. I ptám se vás ještě jednou,
doktore — byl to sen či znamení?«