celý závod a čistění obilí na moderně zařízených strojích, hlavně
pak stanici na čistění jetele od povázky ukázal a vysvětlil. Hojně
zásobený sklad hospodářských strojů ukázal a patřičné vysvětlení
ochotně podal účetní Centrálního skladiště pan Boh. Tichý.
Téhož ještě dne navštívena zahrada ovocnářského spolku
slezského v Opavě.
Všem P. T. správám jmenovaných závodů vzdává podepsané
ředitelství ještě i tuto povinné díky za vzácnou ochotu a laskavost,
kterou návštěva našim žákům nejen umožněna byla, nýbrž i veškerá
zařízení závodní je provázejícími pp. úředníky srozumitelně a ná-
zorně byla vysvětlována.
Zvláště vidí se povinnou správa školy k díkům za laskavé
pohostění všech žáků jak ředitelem lihovaru v Milostovicích, tak
i mlékárny v Jarkovicích.
Neméně vděčni jsme také P. T. dárcům knih, brožur, vý-
ročních zpráv atd., jimiž školní knihovna zase obohacena byla.
Škola naše jest za každý i sebe skrovnější projev přátelství
i přízně vděčna.