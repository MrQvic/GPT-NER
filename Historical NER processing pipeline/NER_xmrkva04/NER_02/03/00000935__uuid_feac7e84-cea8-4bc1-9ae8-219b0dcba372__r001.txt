g) Týrání, urážení nebo terorisování
[odstavec 10, písm. ch) směrnic].
Týrání, terorisování nebo urážení Čechů a Slováků
je trestné podle dekretu č. 138/1945 Sb. toliko tehdy,
dálo-li se se zřetelem na národnost týraného, tero-
risovaného nebo uráženého. Dopustila-li se však ta-
kového provinění osoba německé nebo maďarské ná-
rodnosti, lze s velkou pravděpodobností spatřovati
v činu národnostní motivy, třeba zakryté jinými
pohnutkami.
Týrání nebo terorisování Čechů a Slováků může míti
různou intensitu.
Tak týrání může býti prováděno soustavným šika-
nováním nebo prostředky hrubšími na př. násilím
brachiálním, dostupujícím stupně lehkého ublížení na
těle. Těžké poškození na těle bylo by zločinem podle
§ 5 retribučního dekretu.