Georgius Szelepcsényi de Pohroncz a Petro Pázmány Romam
missus est Scientiarum causa. Varia dein in Hungaria gerens officia,
omnibus bonis acceptissimus, fit Episcopus Weszprimiensis, mox Ar-
chi-Episcopus Colocensis, et Episcopatus Nitriensis Administrator. —
1666 die 15. Januarii Archi-Episcopatui Strigoniensi praeficitur.
1667—1673 etiam Locumtenentis Regii munus gessit, totoque hoc
tempore vigilabat, ne flamma coniurationis, sub cineribus gliscens,
erumpat. Fatale malum tamen in apertum incendium evasit. Bis ad
Gubernatorem Budensem Turcicum, ter Byzantium, bis in Transsyl-
vaniam ac Poloniam legatus multa vitae pericula pro salute patriae
subiit. Societati Jesu Szakolczae, Leutschoviae, Zolnae Collegia fun-
davit. Tirnaviae excitavit Seminarium Marianum. Insignis benefa-
ctor erat Patrum a monte Carmelo. Fratres misericordiae Posonium
introduxit An. 1683. Tunc revindicata est e manu Turcarum Arx Stri-
goniensis. Antequam haec evenirent 1682 Synodum Nationalem