Illmum ac Revmum Praesidium, Revmi Patres et Domini Congressistae!
Opus Congressus nostri integrum non esset nec perfectum, nisi etiam ea,
quae e liturgia Unionem fovent, vel leviter attingamus. Ad nos spectat,
dissidentibus iterum atque iterum monstrare Sedem Apostolicam U-
nionem unitatemque in dogmate quaerere, non autem in liturgia et
consuetudinibus quae, ut verbis PP. Leonis IX. utar „nihil obsunt
saluti credentium quando una fides, quae per dilectionem operans
bona, quae potest, uni Deo commedat omnes.“ Immo, ostendere eis de-
bemus iteratis vicibus intentionem S. Sedis esse varios ritus legitime in-
troductos non solum probare sed etiam tueri, a temporis iniuriis vindicare
et restituere, utique quae non adversantur temperamento Cathedrae A-
postolicae.
Ius, ut ita dicam antiquum liturgicum, privilegium linguae palaeosla-
vicae in liturgia continetur in celebri illa epistola Johannis VIII a. 880