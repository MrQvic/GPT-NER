mravnosti. Každý člověk který má cit, musí se cítit pobouřen,
když slyší o bestiální vraždě v Černové na Slovensku, anebo po-
dobném zlomyslném řádění v Ervěnicích — a zajisté pamatuje
každý Čech, co se činilo českým menšinám roku 1897. Na nás
Slovanech jest, abychom se postavili na odpor této nemravnosti:
současně máme dokázat, že se nám jedná pouze o spravedlivost,
neboť milujeme zajisté poctivého Němce, jako spolubratra našeho.
My nesmíme být proti všemu co jest německého, nýbrž pouze
proti nemravnosti. Tato otázka jest důležitá a musí býti jasno
o této věci. Pro nás Češi jest národnostní otázka otázkou vele-
důležitou. Chceme zůstat otroky německého kapitálu? Nikoliv —
my chceme svobodu, kterou však nedobudeme si násilím, nýbrž
všeobecným, stejným rozumovým i mravním vzděláním, přesným
uvědoměním si svých práv i svých povinnosti, plněním jich a
uplatněním zákona všelásky — milováním svých nepřátel.
B. N. v H. S.