válka, která jest zosobněna skupinou červených jezd-
ců, kteří se vřítí na cvičiště západní branou, zmírní cval svých koní
poblíž pomníku, k jehož stupňům vmetou hořící pochodně, sekery
a svazky provazů na znamení, že ohněm a železem má býti zničeno
každé dílo národního vědomí a že odpor bude dusen, třeba-li,
i smyčkou konopného provazu. Velká Máť Vlast i geniové a všechen
lid klesá, vše umlká, práce na pomníku ustává a teskné vědomí ne-
štěstí a zkázy tíživě uléhá na celém prostranství, naplněném lidem;
jen Sokolové semkli se v němém vzdoru ve shluky a řady, podá-
vají si ruce a mlčky tisknouce druh druha staví se vzdorně v popředí,
aby čelili všem nástrahám a útiskům, nechť pochodí odkudkoli.
V hudbě se ozývá bolestný motiv hymny „Kde domov můj“ a „Li-
buše“, načež zmírá všechen život a zavládá ticho a děsivý klid.
Mrtvé teskné ticho porušeno jest vstupem dětí, nadějí vlasti,
které za tklivých a jemných melodií vcházejí východní branou a obe-
šedše pomník stanou u Velké Máti Vlasti, stulí se kol ní, prosíce
ji, aby procitla opět k životu a povstala i ujala se vedení národa
a zanítila v jeho duších plamen životního tepla a nadšení. Báseň dětí: