Excelmus eppus Fischer-Colbrie, tunc praeses actualis, sessionem incoep-
tam declarat his verbis: Convenimus tractare de unione Ecclesiarum seu
laborare pro unitate. Iam metaphysica dicit unum et verum et bonum in
sensu generalissimo coincidere. Quod ita est in categoriis generalissimis
essendi et cogitandi, ita se habet etiam in instituto nostro: veritas una
tantum est in omni ordine rerum, una tantum in re religiosa et una tan-
tum in re philosophica. Doctrina, quae variatur secundum loca et tem-
pora, iam eo ipso ostendit notam falsitatis. E contra doctrina, quae sem-
per eadem est in omni loco et tempore, iam eo ipso prae se fert validum
praeiudicium veritatis. Hanc unam omni tempore philosophiam vocamus
philosophiam perennem, hanc unam omni tempore doctrinam religiosam
vocamus apostolicam, hanc unam omni loco Ecclesiam vocamus Catho-
licam. Pro hac igitur Unitate, Veritate, Catholicitate, Apostolicitate de-
monstranda et propaganda volumus laborare. Reverenter saluto operarios
huius laboris. De hac unitate rogo, ut nobis exponat, clarissimum Dr. Fr.
Grivec.