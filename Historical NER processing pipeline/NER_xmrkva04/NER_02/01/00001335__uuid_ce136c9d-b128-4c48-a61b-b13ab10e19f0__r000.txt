Paní Jelenová si to pamatovala a chrá-
nila se tedy po druhé jej uraziti. Od-
cházel-li pak od ní, spínala ona na
vzájem ruce. „Jaké to neštěstí,“ volala,
„nedosti, že je hluchý, ale on o tom
ani věděti nechce. Bože, chraň kaž-
dého takové duševní slepoty,“ tak ří-
kala a těšila se vlastní bystrosti a do-
brému sluchu svému.
Jak při Šedivém hluchotu, tak vy-
slídila při svých známých každou vadu.
Mohlo-li to být, kárala každého do očí,
nemohla-li, ulehčila si aspoň v jeho ne-
přítomnosti.
Touto vlastností neudržela si mnoho
přátel, staří známí ji opouštěli, nových
si nezískala.
Těch několik osob, které tvořily
kruh její známosti, podobalo se jakýmsi
zkamenělinám. Byla to mezi jinými
matka s dvěma dcerama, které svou
podobu úžasně dlouhá léta zachovávaly.
Bylo tomu dvacet let, právě když
babička oslepla, co je matka vodívala
do světa. A jako tehdáž, tak posud
s matkou chodily. Na štěstí je na světě
moda, ta dodávala dívkám proměny.