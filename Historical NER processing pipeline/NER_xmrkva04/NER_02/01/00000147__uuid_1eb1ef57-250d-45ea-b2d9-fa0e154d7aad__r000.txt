čím od vás lid svůj odvracel a za pravdou jej vodil,
čím na konec se přihlásil svůj mučednický o díl -
to mníte, že jste spálili s tím tělem zhublých oudů,
to mníte, že jste uvrhli do kalných Rýna proudů?
Ó, blázni! Zdaliž nezříte, co na východě svitá.
že jeho ducha bělostná jest perut obrovitá?
A nezříte, těch od křídel že Česká zem se nítí,
až celá od hor po hory Husovým duchem svítí?
Zde tělo jste sic zničili, však duch, hle, křídly mává,
již přes pohoří do světa a v budoucnost se dává!
Prach jeho nese do moře proud cizí, chladné řeky
duch jeho ohněm nezničen dál letí v příští věky.
Dál letí v příští staletí a bude děsit stále
vás, kteří jste jej zhubili pomocí zrádce krále
a bude pravdu hlásat dál, již chtěli jste mu vzíti,
a ještě po tisíci let jí bojovníky vznítí.
Neb myšlenka jest jako Bůh, jenž vdechl nám ji,
zrozena jednou, nezemře, jak Bůh jest nekonečná!
Byl na prach spálen myslitel — a ona světy tvoří;
uhasla jeho hranice — a ona sluncem hoří!...