Ve Spojených státech žije asi 22 milionů rodin, v nichž žena vy-
dává přes 9 miliard dolarů ročně, neboť 48.4% nákupů obstarává
ona sama a to po většině bez veškerých zkušeností obchodních.
Paní Fredericková velmi zdůrazňuje obchodní část při vedení do-
mácnosti, zejména kontrolu váhy a měr a přepočítávání účtů.
Nesouhlasí s tím, aby muž dával ženě měsíční příspěvek, se kte-
rým musí vyjíti. Praví, že je to zvyk ze starých časů, kdy ženy ne-
měly zkušenost, jak zacházeti s penězi. Zavrhuje to též proto, že
žena, překročí-li stanovenou sumu, musí prosit o každý haléř, který
jí právem patří, hlavně však, že to není obchodní, jelikož ve všem
má býti jednotný rozpočtový plán na vydání pro celou rodinu, po-
dle kterého se má postupovati, a tu potom není třeba zvláštního
oddělování.
Praví, že vedení domácnosti jest podnikem, v němž manžel
i žena jsou společníky, a proto veškerý příjem, ať odkudkoliv, má
býti spravován společně oběma.
Sestavovati rozpočet pro domácnost jest stejně důležito jako
rozpočet pro obec, aneb pro průmyslový podnik. Ekonomie do-
mácnosti jest úplně založena na inženýrských zásadách pro práci,
výkonnost a obchod, vyžaduje tudíž: (obr. 12.)