Nic nezbylo... Jenom jazyk, bolestivý a živý,
však pohřbený, zhanobený... A my ho zas vykopali
přes císařské příkazy, přes hrůzy hřbitova mluvit chtivý
své minulé bouře, své budoucí touhy i štěstí i žaly...
My nekázní rváni a zdupáni, zotročeni... Však mocné
v nás ukryto bylo žití... Nás neshltila tma hluchá.
Jen pochodeň z ruky jsme pustili, kterou uchopily
vášnivé ruce příštích Revolucí ducha...
My klopýtli o vlastní osud... Tím bolestněji zdvihli jsme se
pod zlodějským hmatem křivd, pod uzákoněnou vraždou,
pod údery každého hřebu do naší chystané rakve:
Nás každá ta bolest budí. Ba žijem víc pod ranou každou