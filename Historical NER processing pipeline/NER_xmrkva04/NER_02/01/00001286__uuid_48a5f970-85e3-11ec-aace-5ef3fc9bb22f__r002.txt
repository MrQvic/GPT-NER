zde každý odpor spolně při zpěvu byl vzat,
kde ryla lopata, kde přileh' tlouk a mlat.
I věkovité rokle srovná motyka.
. .
Tak člověk v námaze se se vším potýká.
Což on by nezmoh' tamo, kde jest úsilnosť,
a rozum, vůle, pomocí kde boží dosť?!
A se silnicí rovně, nedaleko ní
se vine obyčejná cesta sousední!
Cestičko, cesto, kam as vedeš, se tě ptám,
zda neznáma jsi ty, či běh tvůj dobře znám?
I vineš se a táhneš lehce tam i sem,
po chlumech, dolinách a přes řek a hor lem.
Maloučko místa šířka dala tvoje ti,
tak co by vozík jenom mohl projeti.
Tě nerovnala motyka ni lopata;
jsi měkká kopytu a prachem bohatá;
jsi hrbolatá, pluh se do tě zarývá,
za vedra suchá, v nepohodě blativá.