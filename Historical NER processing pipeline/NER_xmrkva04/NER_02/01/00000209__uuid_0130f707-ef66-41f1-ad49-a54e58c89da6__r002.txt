tor. Paní kantorová byla žena hospodárná. Ačkoliv nepromarnila zbytečně
ani troníčku, nebyla přece s to, aby čeho uspořila, protože její muž měl příliš
skrovné příjmy.
Když se jim narodilo dítě, bylo nouze teprve plné kouty. I přemýšlel
pan kantor, koho by vzal za kmotra, aby ho přece trochu vytrhl z nouze;
a tu mu přišlo na mysl, že je mlynář za nejbohatšího muže v celém okolí vy-
hlášen. Šel k němu a požádal ho za kmotra. Pan mlynář se nezdráhal a za-
ložil dítěti tvrdý tolar. Ale to bylo jako nic. Pan kantor si však myslil: „Ne-
škodí; co nedá teď, dá později — jistě pošle několik věrtýlků mouky.“ Ale
chyba lávky! Pan kantor nevěděl, že je pan kmotr mlynář nesmírný lako-
mec, který ani vrabci nepřeje holé střechy, a že ho lidé tak hlasitě proklínají,
až by to mohl na své vlastní uši slyšet.
Čekal dva, tři dny, čekal celý týden. Když pan kmotr ještě nic neposílal
do kouta a paní kantorová neměla v domě kromě několika vajec a trochy
mléka, co jí selky poslaly, ani co by do oka padlo, osmělil se milý pan kan-
tor a zašel sám do mlýna.
„Dobré jitro, pane kmotře! Copak nám přinášíte?“ uvítal ho mlynář.
„Nepřináším nic, milý pane kmotřínku, ale rád bych něco od vás od-