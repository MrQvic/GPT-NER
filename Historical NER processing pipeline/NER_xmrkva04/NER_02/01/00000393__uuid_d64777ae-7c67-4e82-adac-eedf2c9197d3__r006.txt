corporis carnem dentibus laniabat, et in tantum prevaluerat in ea morbus ille de-
testabilis, quod quandoque infra unius diei naturalis spacium triginta vicibus
sustinebat illud incommodum nec ei prodesse poterant quevis remedia sibi pro
curacione apposita. Mater ergo eius1, domina Wencezlava, confidens de meritis
beate Hedwigis, voto facto filiam in curru posuit9, ipsa vero peditando currum
sequens, ad eiusdem sancte tumulum venit filiamque desuper ponens, hec dicens
oravit: „beata Hedwigis, sicut tu habes potestatem apud deum et te credo utique
fore sanctam, adiuva filiam meam“. Mox miserante deo puella per intercessionem
sancte Hedwigis illam evasit egritudinem, nec deinceps, quam duobus annis et
amplius sustinuerat, sensit abhominabilem passionem.