V nádherném hradě, který vévodil krajině da-
leko široko, žila sličná, ale nad míru pyšná mladá
hraběnka.
Jednoho dne přiběhlo děvče z blízké dědiny
do hradu a žádalo slečnu hraběnku, aby ihned k je-
jímu otci se odebrala, že je těžce nemocen, a než-li
umře, že jí má něco důležitého povědíti. Než hrdá
slečna zpurně odbyla děvče, že nemá se sprostým
mužem co jednati. Děvče se zarazilo a se slzami
v očích navracelo se domů. Otec dívčin, poctivý
muž — zedník, pravil: »Jdi do hradu znova a řekni
slečně: Před válkou dal váš pan otec v hradě
zazdíti veliký poklad, že já jsem jej sám jediný za-
zdíval; válka dlouho trvala a pan hrabě se rozstonal.
Umíraje žádal mne, abych dceři o pokladu pověděl,
až bude zletilá. Jelikož jsem se náhle rozstonal a
konec života mého se kvapně blíží, žádám slečnu,
by ke mně přišla, abych jí o pokladu pověděl, dříve
ještě než zletilosti dosáhne.« Děvče vše správně vy-