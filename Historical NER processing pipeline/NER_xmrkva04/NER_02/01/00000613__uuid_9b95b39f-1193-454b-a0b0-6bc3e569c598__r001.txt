ma gli si manifesta istantaneamente per tutto il sistema ner-
voso e per l'ammasso del sangue; il che prova quanto val-
gano le abitudini sull' organismo animale. Cosi uno guarda
con istupida indifferenza le produzioni più sublimi della na-
tura e dell' arte, mentre un altro è condotto da queste alle
più profonde meditazioni. Uno è guidato a piangere alla
rappresentazione d'un dramma, e un altro assiste impassi-
bilo allo stesso fatto; chi piange, chi ride, e chi s' annoia.
Dunque da che ponno derivare tante maniere diverse di sen-
tire una stessa cosa, se non che dalle forze istintive della
latente sensibilità, e dall' educazione portata all' organismo?
Gli organi sensori servono pur anche ad eccitare certi or-
gasmi, come sarebbe per esempio trovandosi in mare, la
vista de' giganteschi torbidi flutti fa che scolorisi il volto,
che serpeggi un ribrezzo che scorre per le vene, e si ma-
nifesti in tutta la massa corporea; che assalga un tremito
sovente accompagnato dal vomito, deliqui, sudori freddi, gi-
ramenti di capo, soffocazione e mancanza di cuore: tremula
si fa la voce, vacillanti le gambe, benchè si abbia anche
tutta la sicurezza dell' impossibilità di perire.