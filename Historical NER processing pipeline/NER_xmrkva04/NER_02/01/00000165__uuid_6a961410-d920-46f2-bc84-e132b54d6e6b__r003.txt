Nejvyšší intelekty měly by zajisté býti vysvobozeny Vůdcem, ne-
jsou-li však vysvobozeny, měli by ti, kdož jsou v přechodném stavu
okamžiků smrti, cvičiti přemístění, jež samočinně dává osvobození
jednoduše tím, že se na ně vzpomene.
Věřící prostého rozumu měli by zajisté tímto býti osvobozeni;
nejsou-li však osvobozeni, měli by pak, zatím co jsou v přechodném
stavu, během prožívání skutečnosti, dále naslouchati této Veliké na-
uce o osvobození — slyšením.
K tomu by měl věřící zkoumati zprvu příznaky smrti tak, jak se
postupně v jeho umírajícím těle objevují, při čemž sleduje vlastní
osvobození pozorováním známek symptomů smrti. Jakmile se všech-
ny příznaky smrti v plném počtu dostavily, má provésti přemístění,
které propůjčuje osvobození při pouhém rozpomenutí se na tento
proces.