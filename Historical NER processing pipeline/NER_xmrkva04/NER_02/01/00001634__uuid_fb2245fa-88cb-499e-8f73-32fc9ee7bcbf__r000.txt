dlouhou cestu váží z Kafarnaa.
Chtěl jsem nejprv doma slavit svátky,
potom přec jsem rozhodnul se jíti.
Slyšel jsem, že Ježíš dlí zde v městě,
že též hostem bývá v Betanii;
chci ho spatřit po dlouhém zas čase,
chci mu zlíbat dobrotivou ruku,
že mi k žití vrátil drahé dítě.
Chci mu říc, že dcerka zdravím kvete,
že je krásná jako něžné poupě,
poupě, které rozvíjí se v růži;
jak se těšíme, až přijde doba,
až můj dům se dočká svatby slavné,
že zas přijde pod mou skromnou střechu,
aby svatbě té dal posvěcení
jako oné svatbě požehnané
v Káni v našem galilejském kraji,
o níž lidé podnes povídají.“
„Přišel's pozdě,“ dutě pravil druhý,
„právě dnes byl Ježíš ukřižován,
před chvílí teď zemřel na Golgotě.“
Stanul Jairus v němém ustrnutí,
hlava v bolu na prsa mu klesla,
slzí proud mu vstoupil v kalné oči.
Stáli chvíli slova nemluvíce,
až pak Jairus pravil pocestnému:
„Jak to možno? vždyť on byl tak dobrý,
světlo vracel slepým, zdraví chorým,
málomocné čistil od neduhu,
pobloudilým pravou cestu hlásal,
hříšným odpouštíval provinění,
hladové on krmil do sytosti,
mrtvé křísil, které nesli k hrobu,
komu ublížil co zlého spáchal,
že ho na kříž krutě rozepjali?
Spíš jsem myslil, král že bude z něho,