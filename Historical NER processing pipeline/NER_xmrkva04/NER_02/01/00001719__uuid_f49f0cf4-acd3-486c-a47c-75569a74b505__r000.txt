kala si hlasitě. „Miluji i Manýnkovu matku, i Ma-
nýnka a všechny ostatní miluji!“
Mezi zahradami bylo slyšeti její rychlé kroky
jako let vyplašeného ptáka, rozrážejícího napja-
tými křídly modravé, parami nasycené temno. Do
prachu odhozená větvička rybízová ležela na cestě.
Doktor o ni zavadil nohou a Fanynka ji odkopla.
V ulici počkala Rafaela na své druhy. Pohodila
nazad hlavou, hymnicky se omluvila. Zazářila mlá-
dím, teplou, svěží krví.
„Jste krásná a jste krásná!“ řekl jí vítězně Kovář.
Nepohněvala se již a její horké oči ponořily se
do žhavé výbojnosti jeho pohledu.
Když doběhla do svého pokoje, po prvé ve svém
životě šla přímo k zrcadlu, uvědomila si tam svou
vzplanutou tvář, své horečně jasné oči a spokojeně
se odvrátila.