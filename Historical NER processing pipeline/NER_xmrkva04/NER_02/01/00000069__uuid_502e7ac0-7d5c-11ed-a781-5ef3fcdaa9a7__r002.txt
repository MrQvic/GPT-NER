O připuštění ke zkoušce rozhoduje děkan, v případech pochybných profesorský
sbor, jenž rozhoduje o připuštění také vždy tehdy, jestliže nebyla státní zkouška vy-
konána do 5 let po absolvování obecného dílu studia.
Do rozhodnutí, jímž bylo připuštění ke zkoušce odepřeno, lze si stěžovati do
8 dnů k ministerstvu školství a národní osvěty. Stížnost, podanou na děkanství, před-
loží děkanství s připojením určitého návrhu neprodleně ministerstvu.
Vyřízená žádost s přílohami vydá se kandidátovi, jenž ji v ustanovený den
zkoušky předloží předsedovi komise.
Po uplynutí lhůty přihlašovací seznamená děkan všechny připuštěné kandidáty
v abecední seznam, jejž doručí předsedovi komise.
Předseda komise určí v dohodě s děkanem zkušební dny, jež děkan vyhlásí na
černé desce.