V šesté politické komisi Společnosti národů pronesl
23. září t. r. lidový komisař zahraničních věcí SSSR
M. Litvinov v diskusi o 16. článku paktu o Spo-
lečnosti národů tuto řeč:
„Zbývá mi jen velmi málo dodati k tomu, co jsem
řekl na plenárním zasedání o politickém a praktic-
kém významu omezení působnosti čl. 16. paktu o Spo-
lečnosti národů. Prohlášení, jež zde byla dnes učině-
na, vedou mne jen k těmto poznámkám.
V jednom z těchto prohlášení se praví, že „text,
struktura a právní působnost paktu musí zůstati
beze změny."
Dosud se mělo za to, že v případě útoku sankce,
které má na zřeteli čl. 16., vyjma sankcí vojenských,
jsou závazné pro všechny členy Společnosti národů.
Kdyby tomu bylo jinak, to jest, kdyby nebylo vše-
obecné závaznosti a každému členu by se ponechávalo
právo, aby si libovolně určil rozsah své účasti na sank-
cích, pak by známé snahy o změnu dané situace a
zde učiněná prohlášení byly bezpředmětné. Potvrzu-
jíce, že právní působnost paktu zůstává beze změny,
autoři prohlášení zřejmě si přejí dáti na jevo, že si
předem vyhrazují právo v určitých případech poru-
šiti právní závazky, které pro ně z paktu vyplývají.