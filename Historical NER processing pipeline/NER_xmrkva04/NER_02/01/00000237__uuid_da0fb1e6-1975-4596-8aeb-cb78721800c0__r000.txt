Klíba si teď tak troufá a všecko by jen shltl sám.
Co by tomu řekl Ousecký a Cyril? Kornel by také
nemlčel. Mužovi jsem se ještě ani slovem nezmínila,
vždyť je to ostuda pro náš celý rod. A co tomu řek-
nou v Libuzi!«
»On ji zabije, on tohle nepřežije,« stále jen kvílela
paní Grošová.
»A proto se tatínek o ničem nesmí dovědět,« opa-
kovala paní Ousecká. »Ale promluv s Mínou, ma-
minko, jen na ni uhoď a uslyšíš, co ti řekne. Proč pak
sem nejde, proč se nevrací? Takhle že tě uvítá, toho
jsi se jistě nenadála. Z toho vidíš, že nemá čisté svě-
domí.«
Paní Grošová pojednou povstala a vrávorajíc spě-
chala za svou dcerou.
Domněnka paní Ousecké ukázala se býti správnou.