Již záhy se hlásili různí odborníci ku podání návrhů na zřízení
ohnivzdorné železné opony. Ku konkurenci byly vyzvány následující
firmy: divadelní strojmistr pan Denk, továrna Ringhofferova, Vojtěšská
huť na Kladně, mechanik p. Božek, inženýr p. Hrnčíř, pan L. Bucek
a konečně firma „Potthoff a Golf“ v Berlíně. Některé z firem těchto
nesúčastnily se konkurence. Na základě dobrozdání znalců objednal
výbor sboru železnou oponu u firmy „Potthoff a Golf“ v Berlíně.
Opona ta vyniká nade všechny dosud zřízené hlavně svou jednoduchostí.
Zařízení jest následující: Opona sestává ze dvou částí, z vrchní a spodní;
vrchní část je o něco větší a těžší nežli spodní, obě části zavěšeny
jsou společnými řetězi na zvláštní transmisi v provazišti umístěné.
Zavěšení je v ten způsob uspořádáno, že spodní část jest protizávažím
vrchní části. Uspořádání takové mělo za následek, že se značně na
váze uspořilo, poněvadž protizávaží odpadla. Rozevření opony děje
se z obou stran jeviště a sice pomocí lan konopných. Jedno z lan
těchto se po úplném rozevření do zvláštní uzavírky zaskřipne a udrží