gratitudinis affectu percolentes, eandem in tam insperatae felicitatis com-
munionem vocemus, uti ex hic conjunctis exemplaribus perspicietur; Revmam
autem Paternitatem Vam simulac certiorem reddere eidemque pariter gratulari
voluimus, cum in armis Nostris et communi causa provehenda luculenta
prorsus sollicitudine sua Nobis hactenus suffragiis et officiis alacribus adfuerit.
Adeo amicam in Revma Paternitate Va fiduciam collocantes postulamus, ut
quae iuxta insitam prudentiam et compertum in Nos et rempublicam
Christianam studium ex usu imposterum fore censuerit, ea qua solet prompti-
tudine Nobis suggerere ac Romae haud gravatim promovere velit. Nos pro-
fecto id vicissim cordi sumus habituri, ut Rmae Paternitati Vrae quibuslibet
opportunitatibus constet, quam singulari Nostrae Caesareae gratiae et bene-
volentiae affectu eandem prosequamur. Datum in Civitate Nostra Vienna,
die 15 Septembris, Anno 1683.