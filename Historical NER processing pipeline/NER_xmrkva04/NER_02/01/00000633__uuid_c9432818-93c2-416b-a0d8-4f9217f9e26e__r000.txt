Uplynulo několik dní.
V té době byl Jérome již zase u Cliftona. Dosud ne-
měl nejslabší stopy — jak tvrdil, ač Clifton mu příliš
nevěřil. Možná, že Jérome byl přece jen šťastnější než
on. Clifton skutečně dosud nic nevypátral, ač vyví-
jel velikou horlivost. Předtím již oplatil Jéromovi
v jeho hotelu návštěvu.
Dnes se zase chystal k němu. Zastihl Pařížana uchy-
staného k odchodu.
»Rád bych poznal okolí Chicaga,« vysvětloval Jé-
rome účel své vycházky.
»Půjdu tedy s vámi ačli nebudu překážeti,« nabí-
zel se Američan.
S nelíčenou radostí přijal Pařížan jeho nabídku.
Lepšího průvodce by sotva nalezl.
Konečně se octli na volném vzduchu. Před nimi bylo
viděti roztroušené vily, obklopené bujnou zelení.
Jérome sám začal hovořiti o účelu svého poslání a
naříkal si, že ho pořád ještě stihá nezdar.
»Skoro se mi zdá, že vicomte ani není v Chicagu!