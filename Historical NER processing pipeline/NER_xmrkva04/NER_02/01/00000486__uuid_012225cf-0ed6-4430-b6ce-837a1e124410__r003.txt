Během doby ukázala se však potřeba některých změn - doplnění i rozšíření tohoto
polohopisného a regulač. plánu, o nichž se do podrobností zde rozepisovati není účelem této
veřejné publikace a stačí pouze říci, že některé pevné body měření prof. Novotného z roku
1895—1897 staly se pochybnými a bylo tedy nutno přikročiti k novému zaměření města. V tom
směru jednak obecní zastupitelstvo k návrhu technického oddělení usneslo se v r. 1922, aby
provedeno bylo nivelační měření v Podhůrčí a z usnesení obec. zast. z 2./IV. 1927 bylo zadáno
p. Ing. L. Malému provedení prací nivelačních ve městě, které vyžádalo si nákladu Kč 125.588.58.
V přičině stavby stodol ve městě stalo se usnesení zásadní ve schůzi obec. zastupitelstva dne
17./XII. 1887, aby vyhořelé stodoly v městě nebyly povolovány znovuzřizovati, nýbrž, aby hle-
dělo se k tomu, aby budoucně stodoly za místním obvodem na příhodných místech byly stavěny.