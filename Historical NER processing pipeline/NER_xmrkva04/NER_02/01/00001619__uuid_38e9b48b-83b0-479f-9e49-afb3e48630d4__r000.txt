Pokud se týká majetníků jednotlivých usedlostí, byli zde, jak zmí-
něno, celoláníci, půlláníci, domkáři, zahradníci velcí a malí a ko-
nečně nádeníci. Nejstarší jména usedlíků, která se nám podařila
zjistiti, jsou: Jan Krziwka, Václav Kosyrek, Klement Kubitzek,
Pavel Pytla, Vítek Zwiling, Jakub Trnka, Vítek Taranza, Urban
Pytlach, Frant. Dohnal, Matyáš Blatný, Johan Olejniček, Šimon
Kovář, Mikuláš Blatný, Jakub Kapusta, Matyáš Strauha, Jiří Kartos,
František Sowa, Valentin Kadlec a jiní. Celoláníci vlastnili každý
po 32 měřicích polností, půlláníci po 16 měřicích. V čele obce byl
rychtář s pudmistrem. Obecní cesty opravovali všichni společně.
Bylo-li oprav nutno, dal rychtář vybubnovati a všichni museli při-
jíti. Přes řeku Svitavu, poblíže nynější železné lávky, přecházelo se
po silných, otesaných kladách, které pak nahrazeny dřevěnou láv-
kou a nakonec nynější lávkou železnou. (Po vybudování železniční
zastávky byl v roce 1880 vystavěn přes řeku Svitavu naproti dnešní
Sokolovně silný most dřevěný, určený hlavně pro formany mlýn-
ské.)