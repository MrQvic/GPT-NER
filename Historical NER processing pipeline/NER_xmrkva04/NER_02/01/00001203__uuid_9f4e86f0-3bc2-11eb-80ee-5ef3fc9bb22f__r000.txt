I poslal svého ministra k mužíkovi, aby od něho chyšku koupil. Ministr
zašel k mužíkovi a vyřizoval mu: „Jsi šťasten! Car chce od tebe od-
koupiti tvoji chyšku. Ani za deset rublů nestojí, ale car ti za ni dá sto
rublů.“ — Mužík však odvětil: „Nikoli, za sto rublů chyšky neprodám!“
Ministr na to pravil: „Nu — car tedy dvě stě rublů dá.“ — Mužík roz-
hodně: „Ani za dvě stě, ani za tisíc rublů jí neprodám! Můj děd i otec
v ní žili a umřeli — a dá Bůh, že i já v ní umru!“ — Ministr odešel
s nepořízenou k carovi a pravil: „Mužík je svéhlavý, chalupu prodati
nechce. Nedej, care, ničeho mužíkovi a poruč chyšku sbourat bez jaké-
koliv náhrady!“
Car vece: „Ne tak — toho nechci.“ — Tu ministr namítl: „Co to
má býti? Zdaž může naproti tvému paláci státi shnilá chatrč!? Každý,
kdo popatří na palác, řekne: pěkný by byl, kdyby ho ta chatrč nehy-
zdila! Vidět, že se carovi nedostávalo peněz, aby ji odkoupil.“ Ale car
odpověděl: „Nikoli — kdo pohlédne na palác, řekne: Zajisté měl car
mnoho peněz, když si takový palác vystavěl . .. a pohlédna na chatrč,
pomyslí si: Je vidět, že car i spravedliv byl, nechav chyšku stát.“