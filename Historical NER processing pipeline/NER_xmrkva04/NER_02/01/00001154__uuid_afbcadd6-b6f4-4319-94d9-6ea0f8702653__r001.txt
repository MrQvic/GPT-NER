80 dkg mouky smísíme s 2 balíčky prášku do pečiva „KVETA“, přidáme
8 dkg práškového cukru, strouhanou kůru z jednoho citronu, 1 balíček prášku
k úpravě těsta „KVETA“, to vše smícháme se 2 žloutky, půl šálkem teplého
mléka 4 dkg kvasnic a přidáme 10 dkg margarinu. Těsto musíme až do tuha
řádně vypracovati, pak do něho přidáme trochu dobře omytých hrozinek,
trochu drobně nakrájených mandlí a necháme kysat. Pak těsto nakrájíme
na 10 stejných dílů, jež vyválíme v mouce na bochánky a necháme asi půl
hodiny odpočinouti. Potom bochánky rozválíme v tenké dlouhé pruhy.
Spodek vánočky upleteme ze 4 pruhů, uprostřed trochu zmáčkneme, na to
vložíme upletené 3 díly, opět uprostřed zmáčkneme, vložíme na to uple-
tené 2 díly, zase zmáčkneme a nakonec položíme poslední pruh. Potom
vánočku potřeme rozkverlaným vajíčkem, posypeme jemně sekanými
oloupanými mandlemi, dáme do tepla a asi za hodinu pečeme v prohřáté
troubě, také asi hodinu. Upečenou vánočku ještě za tepla posypeme vanili-
novým cukrem „KVETA“ a druhý den ji můžeme již krájeti.