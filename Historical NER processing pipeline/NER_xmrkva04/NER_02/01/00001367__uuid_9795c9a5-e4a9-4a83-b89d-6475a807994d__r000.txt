Pěkně čísti není věcí snadnou, toť známe ze zkušenosti. Žáčkové v nižších
třídách jsou ovšem rádi, dovedou-li několik vět plynně a jak se říká „bez chyby“
přečísti, při čem nemají kdy mysliti na ostatní věci; ale i mezi žáky dospělejšími
málo najdeš takových čtenářův, aby čtouce dovedli přirozeně napodobiti pěknou mluvu.
Má se zajisté tak čísti, aby posluchač zapomněl na to, že se čte něco tištěného
nebo psaného; má se věc z knihy říkati, čtenář má čísti, jako by ne z knihy ale
ze svého vlastního nitra všecko pásmo myšlenek pronášel. A v tom právě vězí zá-
kladné pravidlo dobrého čtení, — ale i největší obtíž; nebo není snadno, vniknouti