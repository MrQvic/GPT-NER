litatibus regimini animarum consentaneis, morum honestatem
inquirant, gravitatem, prudentiam, praestita hactenus Ecclesiae
obsequia, acquisitam in aliis muneribus laudem, aliaque spec-
tabilium virtutum ornamenta doctrinae arcto foedere conso-
cianda, hisque omnibus conjunctim expensis inhabiles per sua
suffragia rejiciant, et idoneos Ordinario renuncient.
Sui judicii sententiam examinatores singillatim conficient
et obsignatam atque Vicario generali inscriptam actis adjun-
gent; ceterum servabunt ea, quae supra (Cap. II. n. 2.) ob-
servanda praecipiuntur.
4. Acta ad Consistorium remissa reddentur Consiliario
ad referendum deputato, qui more praescripto causam coram
Consistorio tractabit.
Inprimis expungentur ex albo concurrentium illi candi-
dati, quos examinatorum suffragia ceu inhabiles rejecerunt.
Inhabilis autem censendus est ille, quem major examina-
torum pars rejecit; quodsi suffragia singularia fuerint, ille
habeatur rejectus, quem unius ex tribus examinatoribus suffra-
gium repudiavit, si ad ejus sententiam Vicarius generalis
accesserit.