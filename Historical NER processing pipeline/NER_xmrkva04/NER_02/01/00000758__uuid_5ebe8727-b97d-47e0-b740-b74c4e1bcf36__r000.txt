»Svůj čas, kdo poznal, ten mi sluje muž«.
V. Hálek.
Psal se rok 1369 den 6. července, jak se všeobecně za to má, kdy Mistr
Jan Hus světlo světa spatřil. V témž roce, kdy KUNRÁT WALDHAUSER, člen
řádu Augustianů, rodem Němec z Rakous, předchůdce Husův, časný život
skončil. Předcházel bezprostředně Waldhauser Husa co do času i smýšlením.
Waldhauser byl muž vážný, rázný, učený, zbožný. Jednal podobně jako
svého času předchůdce Spasitele světa Jan Křtitel, o němž víme, že volal: Já
jsem ten hlas volajícího na poušti: Připravujte cestu Páně. Pokání čiňte, nebo se
přiblížilo království nebeské.