V seznamu z r. 1672 se chalupa tato ještě nenalézá.
V seznamu z r. 1713 jest majitelem jejím Jiří Kačírek.
Podle gruntovní knihy z r. 1737 ujal tento grunt v letu 1719
Jiří Prokůpek, který byl snad druhým manželem Judyty Moravcové
na č. 15 a kde až do r. 1726 až do zrůstu dědice Šimona Moravce
hospodařil.
Jiří Prokůpek ujal grunt tento č. 16 od Tomáše Typla za 271 kop
míšenských a měl splaceno až do r. 1737, když kniha grunt. byla
zakládána, 80 kop.
Mezi vykázanými pohledávkami jest také ještě uvedena pohle-
dávka po Valentinu Holanovi 17 kop míšenských, kterýžto Holan,
jakožto držitel, uveden jest v seznamu z r. 1672.
Po Prokůpkovi byl majitelem Pavel Konečský, který r. 1760
zemřel a nastoupil pak až do r. 1772 Matěj Potměšil.
Ve fasi velimské uveden jest r. 1778 Václav Kubíček jakožto
držitel tohoto gruntu.
Po Kubíčkovi, který zemřel v r. 1793, převzal grunt jeho zeť
Václav Otta.
Tento grunt, který pak také Ottovna slul, měl stavení vedle
č. 15 n., jež bylo později přeneseno na dolejší stranu vesnice
podle č. 30.
Na starém místě zůstalo pak prázdné místo, jež vysázeno
na zahradu.