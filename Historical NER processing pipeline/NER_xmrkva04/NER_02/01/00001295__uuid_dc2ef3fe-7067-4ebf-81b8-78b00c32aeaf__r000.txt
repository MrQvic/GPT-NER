Tak vypadá tedy prakticky socialistická výstavba v životě jednotlivého
pracujícího člověka. Zatím co se práce stává lehčí, roste volný čas, jejž
dělník může využíti k povznesení svých schopností, nebo k rozumnému
osvěžení a rozptýlení od tíhy denních starostí. Tyto každodenní zážitky jsou
pramenem, z něhož ruský dělník čerpá svou mimořádnou schopnost výkonu.
Kdo chce pochopit to, co se právě dnes v Rusku děje, musí poznat
základní proces proměny člověka a jeho postavení k společnosti, jenž tu
dnes probíhá. Jestliže mladí blouzniví dělníci v kapitalistických zemích, ná-
sledujíce podvodná hesla socialistických vůdců, se pokoušejí uskutečniti »no-
vého člověka«, pak je to politováníhodný nesmysl. Nový člověk nemůže býti
vypěstěn pod skleněným příklopem v malé skupince idealistických blouznivců.
Špatné a ošklivé vlastnosti, které se v člověku vyvinuly v kapitalistickém
»boji všech proti všem«, mohou býti překonány jenom tehdy, až celý pro-
letariát bude osvobozen od kapitalistického otroctví. Tím se neodpoutají jenom
tvůrčí síly dělníkovy, nýbrž vznikne i onen nový člověk, o němž snili velicí
myslitelé socialismu.