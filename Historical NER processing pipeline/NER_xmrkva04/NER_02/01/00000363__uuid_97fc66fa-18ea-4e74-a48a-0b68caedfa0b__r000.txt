„A jak se choval potom, nu, řekněme — po tom
neštěstí?“
„Není ještě dnes uklidněn.“
„Slyšel jsem, že bankéř Pomerson po smrti své
choti odejel?“
„Ano. Hned po pohřbu.“
„A jak dlouho zůstal vzdálen?“
„Jen jediný den.“
„Dobře, děkuji. Nyní odejdu a pošlu sem Toma.
Nevyzraďte ale ani jediné slovo z naší rozmluvy, mi-
lé dítě! Kde najdu kuchyň?“
„Vpravo, poslední dveře.“
„Děkuji.“
Starý podomní obchodník sebral koš se svým zbo-
žím a vyšel ze dveří.
V kuchyni odprodal ještě několik náprstků a jehel,
vypil číšku čaje a vzdálil se.
Když přišel do města, vešel do starého průchodí-
cího domu a vytáhnuv klíč z kapsy, otevřel dveře
svého bytu.
Sotva vstoupil, zavřel zase dveře za sebou a roz-
svítil.
Pak odložil koš, sundal paruku a šedivé vousy,
smyl si nabarvené obočí a líčidlo s obličeje a v zrcadle
obrážel se výrazný obličej „The Grant Carlina“
Léona Cliftona.
„Nyní jsem přesvědčen,“ bručel převlékaje se do
svých šatů. „Ale podaří se mi jej usvědčiti a zmocniti
se ho?“
Unaven, došel do své vily, a hned ulehl, aby si od-
počinul. Spánek se však nedostavoval.