Ta však shodila květiny loktem na podla-
hu a dlouhán Cesario se zvedl a pravil zlostně:
»Lépe bys udělal, Antonio, kdybys hleděl,
abys byl venku.«
»Co to znamená, otče Martine?« vyrazil
ze sebe Antonio, zaražený tímto přijetím.
»To znamená, že nechceme na tebe déle
čekati, Antonio,« pravil starý Martin. »Marina
a Cesario se mají rádi, a my staří nechceme
státi jich štěstí v cestě. Chceš-li si však zatan-
čit na svatbě, jsi vítán.«
Antonio nevěděl, jak se dostal domů. Byl
zlomen žalem i zlostí — zlobil se nejen na pyš-
nou Marinu, která mu dala košem, ale i na Ma-
donnu a svaté, neb se mu zdálo, že ho nechali
na holičkách.
Sám nemohl unésti všechno to neštěstí, a
když šel ke zpovědi ve farním kostelíku, svě-
řil své útrapy starému páteru Tavalovi, zbož-
nému to a hodnému knězi.
»Otče Tavalo,« pravil, když byl hotov se
zpovědí. »Nezdá se vám, že mne svatí zle okla-
mali? Neukradl jsem Luigimu mezka, abych
neměl na svědomí hřích při námluvách a aby
matka boží a svatí mohli býti nápomocni.
A přec se zasnoubila Marina s dlouhánem Ce-
sario a já musil odtáhnout s nepořízenou.«
»Pověz mi, můj synu,« odpověděl páter
Tavalo vážně, »litoval jsi také upřímně své