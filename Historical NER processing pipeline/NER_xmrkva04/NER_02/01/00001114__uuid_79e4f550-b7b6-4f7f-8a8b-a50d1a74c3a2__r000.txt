Trenchiniensibus, quibus Joannes Püsky, Episcopus Nitriensis, Ab-
batiam de Szkalka cesserat, Regium diploma impetravit, et pro Do-
mo Probationis ibidem fundanda magnam pecuniae summam depo-
suit. 1654 insignes reliquias SS. Martyrum Aniceti, Desiderii, Julia-
ni, Christinae, Priscillae, Semidiae, Severinae et Serotinae die 24.
Augusti magno omnium Ordinum concursu, ducta supplicatione, in
Basilica S. Joannis Tirnaviae publicae venerationi exposuit. — 1658.
Tirnaviae Dioecesanam Synodum celebravit. In Ruthenis et Valachis a
Schismate orientali revocandis multum laboravit, minori in his quam
in illis laborum effectu. 1666. die 3. Januarii Posonii obiit. Corpus
eius penes Pazmanni exuvias repositum. Pro indigentibus parochis
insignem summam legavit, domibus S. Jesu et PP. Franciscanorum
acque notabiles summas testamento relinquens. Cum Praecessore suo
Emerico Losy iungens vires, fundavit Facultatem Juridicam Uni-
versitatis Tirnaviensis. Singulis prope annis in Tirnaviensi aut Tren-
chiniensi Collegio sacra ascesi animum suum excoluit. 1)