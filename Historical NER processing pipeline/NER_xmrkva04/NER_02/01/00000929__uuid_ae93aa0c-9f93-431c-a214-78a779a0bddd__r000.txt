soucitu pociťoval jsem namnoze škodolibou radost
z neštěstí bližního. Záviděl jsem mu úspěchu. Pře-
kážel jsem jeho pokroku. Nepomohl jsem, nepodal
jsem pomocné ruky, když jsem viděl, že se kleslý
bratr pracně snaží vybřednouti z pádu a povznésti
znova na pevnou cestu dobra. Myslil jsem, že sám
stoupám, když jiný klesá pode mne.
Vyznávám, že tímto hříchem tvrdosti a nelásky
jsem se poskvrňoval osobně. K tomu cítím, že jsem
byl účasten také souborné, kolektivní viny společ-
nosti a lidstva. Hřeším proti lidem jako jedno-
tlivec, hřeším jako člen celku. Kdyby se všichni
lidé dobré vůle spojili v opravdovém úsilí pomoci
slabým, povznésti padlé, zmizela by se světa vše-
cka bída.
Otče, odpusť! Ale nedopusť, aby Tvé
odpuštění mě učinilo lehkomyslným
k novým hříchům. Naprav mě, obnov mě
Svým duchem. Dej mi nové srdce. Vlej
nového ducha do společnosti, aby lid-
stvo očištěné od osobní i společné viny
začalo nový život.