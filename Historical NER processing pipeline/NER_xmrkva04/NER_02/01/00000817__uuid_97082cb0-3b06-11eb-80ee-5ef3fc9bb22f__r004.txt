1. Za souhlasu profesorského (učitelského) sboru volí každá třída na po-
čátku školního roku ze sebe třídní výbor, a to starostu, místostarostu,
pokladníka a pořadatele podle potřeby. Volba děje se lístky.
Dokud se žáci neznají, jmenuje činovníky žákovské samosprávy třídní
profesor.
2. Každý žák je povinen volbu přijmouti. Po půl roce má právo se vzdáti.
3. Volby funkcionářů samosprávy potvrzuje třídní profesor, který také
omezuje neb zastavuje v samosprávě činnost žáka, který neprospívá, nebo se
náležitě nechová nebo není k tomu povahově vhodný.
Třídní profesor může i zastaviti třídní samosprávu žákovskou na čas neb
za souhlasu ředitelství, případně profesorského (učitelského) sboru i do konce
školního roku, ukáží-li žáci nevážnost k samosprávě tím, že se nepodrobují
ustanovením řádu o třídní samosprávě a odpírají poslušnost zvoleným
činovníkům.