1ac dissolucionis. Nobilibus enim Polonie cum rege bellorum exercitacionibus occu-
patis, interim uxores ac filias eorum servi ad sua vota inflectunt, quasdam longa
exspectacione maritorum fessas, alias desperacione deceptas, vi nonnullas ad serviles
amplexus pertractas. Denique servi, ut scriptum est, delicate enutriti, protervientes
5 in dominos suos, lares eorum et cubilia occupant, municipia firmant, non solum vero
contra reversuros municiones exstruunt, verum eciam reversis bellum infligunt. Nobiles
vero Poloni, qui cum rege fuerant in castris multo tempore demorati, comperta fama
tante prodicionis ac sceleris perpetrati, zelo iniurie vindicande animis concitati, contra
regis imperium reversi sunt ad propria illicenciati. Tandem servorum municionibus vix
10 expugnatis, pro singulari temeritate singularibus eos perdiderunt suppliciis. Sed et
feminas, que ultro servis consenserant ac thori legitimi prevaricatrices extiterant,
penis atrocissimis peremerunt. Extunc olea in oleastrum et favus versus est in
absinthium.