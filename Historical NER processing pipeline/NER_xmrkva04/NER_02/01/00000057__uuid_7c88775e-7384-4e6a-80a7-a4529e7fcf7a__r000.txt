Šel k němu a tázal se ho, proč dnes nekouří,
zdali mu snad něco schází. »I není mi pranic«, řekl
Jan, »ale měl jsem nehodu. Když jsem si totiž za-
paloval dýmku, vypadla mi a po nakloněné zápraži
svezla se mi na dvůr.«
»I ty lenochu, ty si odřekneš zakouření, abys
nemusel povstat a se shýbnout«, řekl hospodář.
»Tomu není tak«, řekl Jan; »šetřím koní.«
»Což koně ti mají dýmku zdvihnouti a podati?«
»I to nikoliv, ale jsou již tak navykli, že když po
obědě si pokouřím a povstanu, i oni vstávají, myslíce,
že již čas ku práci — a já bych jim nerad klid a
odpočinek kazil.«
»Opravdu vstanou, jak ty povstaneš? Rád bych
se o tom přesvědčil; vstaň!«
A skutečně, jakmile Jan povstal, vstávali i koně.
Hospodář byl dojat útlocitem čeledínovým.
Šel do svého bytu a přinesl mu na památku
svou nejlepší dýmku se stříbrným kováním.