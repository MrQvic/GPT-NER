domů doprovodil: „Ne, ne — teď již půjdu sám, již jest mi dobře. Děkuji vám!“
Vymotal zpod pláště hubenou, kostnatou svoji pravici, podávaje mi ji na rozloučenou.
Rozešli jsme se .. Ale když kousek zašel, následoval jsem starouška
v jisté vzdálenosti a provodil jej takto bez jeho vědomí přece až skoro k samému
klášteru Minoritů.
Myslil jsem, že stařičký Doucha, jenž stěžoval si na špatnou paměť, na
slib svůj stran onoho autografu dávno zapomněl; i nechtěl jsem jej více obtěžovati.
Jaké bylo tedy moje překvapení, když mi jednoho dne na počátku zimy básník Šnajdauf
(dr. Ant. Šnajdauf, nyní professor v Plzni), doručil rukopis básně, jejž byl v redakci
„Palečka“, zastupuje nepřítomného redaktora Pokorného, od P. Douchy pro mne obdržel.
Nemohu zamlčeti, že činilo mi svědomí výčitky, když jsem slyšel, že přišel
Doucha do redakce zimou všecek skřehlý...
Vyznávaje se tuto kajicně ze svého hříchu, připojuji tuto věrný snímek
rukopisu oné básničky, kterou chovám po léta jako drahou relikvii, a která jest
při nynějších rozháraných poměrech i velice časovou: