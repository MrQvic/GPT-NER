Quid autem de domacione corporis referam huius Beate? Nam cum sericeis ac
purpureis in domo socrus sue vestibus tegeretur, ipsa autem intus ad carnem more
sancte Cecilie de pilis equinis veste asperrima coxas corporis tegebat, quod quasi
omni nocte corpusculum suum tenerrimum cruentum reddebat. Sicque in tante
penitencie austeritate annum duodecimum complevit.