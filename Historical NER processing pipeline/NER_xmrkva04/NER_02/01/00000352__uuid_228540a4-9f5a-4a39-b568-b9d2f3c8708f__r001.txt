Školné činí v denní škole Kč 20.— za každý semestr; od něho mohou býti
chudí a nadaní žáci osvobozeni. Školné v kursech uvedených pod Bc) se neplatí,
v kursech pod B d) a Be) činí Kč 1.— za každého účastníka a za každou hodinu.
Zápisné na denní škole pro každý školní rok obnáší Kč 10.— a pro kursy
Kč 5.—. Mimo to platí se při zápisu do denní školy pojistné úrazové za školní rok
Kč 7.50, příspěvek na učebné pomůcky Kč 10.—, na dílny Kč 10.— za pololetí a
vkladné Kč 25.— jako záloha pro případnou náhradu škody žákem na školním za-
řízení způsobené. Zbytek vkladného se ku konci školního roku vrátí.