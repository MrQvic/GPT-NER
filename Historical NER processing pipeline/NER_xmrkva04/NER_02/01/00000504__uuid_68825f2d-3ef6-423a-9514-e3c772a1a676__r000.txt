Sedem Strigoniensem anno 1358. vacasse varia diplomata per-
hibent; 1) annis vero proxime sequentibus 1359. usque 1366. cidem
Sedi Nicolaum Archi-Episcopum praesedisse dicunt. Iste itaque Ni-
colaus a priori eiusdem nominis Antistite, quem Schmitth usque 1367.
vixisse asseverat, distinguendus est. Nicolaus hic 1358. tertio Nonas
Septembris Colocensis Archi-Episcopus et Postulatus Strigoniensis
scribitur. Munus Cancellarii, quod gessit, in sede etiam Strigoniensi
retinuit; sed quum expeditionem in Bosniam cum Nicolao Palatino
suscepisset contra rebelles et haereticos, infelici furto duplex Regis
sigillum amisit.2) 1359. Strigonii Synodum celebravit.3*) E vivis
ereptus 1366.