Ano tak, a ne jinak. Vysvětlovat si lze všelijak. Ale nejstručněji: Hospodin
ho povolal. Hus jest muž okolností, nástroj Boží. V době příhodné, na místě
zúrodněném, případném, v poměrech co nejpřiměřenějších, aneb chceš-li též v nej-
zamotanějších! Hus vše to tak nalezl, ale neutvářel, ba právě naopak, toto
a mnohé jiné utvářelo Husa, čili zkrátka a dobře: Hospodin ho povolal, a on se
vésti dal, poněvadž musil.
Slyšíme ovšem mnohého: Náhoda, pouhá náhoda! Ano klopýtejte, kdož
chcete, od jedné náhody přes druhou, my známe a víme ze zkušenosti i z děje-
pisu, že slepá náhoda se stává světlem ve světle slova Božího. Ten Pán všeho-
míra vede dle své svaté vůle osud jednotlivců i celých národů. On řídí ten slepý
osud podle nejsvrchovanější moudrosti své, každému vykazuje a určuje zvláštní
úkol, vůdcům i svůdcům, ať již jej plní vědomě či nevědomky, dobrovolně anebo
bezděky. Tak i u Mistra Jana Husi.