Šťastný obrat.
Až slovo života se vtělí —
Tuť jásat bude národ celý;
Na zříceninách doby dávné
Povstane plémě nové, slavné;
Jich obraz Ducha všehomíra
Zažehná dílem svatých ctností
Uštknutí pekelného štíra,
Povznese národ k blaženosti.
Obrať se, synu milý! s vděčnou tváří
K té hvězdě, anaž bleskem spásy září;
I tebe nebes Pára smilování
Vyzývá blaha chrámu k budování.
Započni dobrou práci, vždyť už svítá,
K svým vojům také tebe národ čítá!