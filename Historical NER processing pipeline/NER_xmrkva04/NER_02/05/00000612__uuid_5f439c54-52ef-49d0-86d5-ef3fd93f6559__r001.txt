ního podnikání pro jiné stavebníky, nežli byla družstva a
obce. Téhož roku vydán zákon o daňových výhodách pro
stavby domů s malými byty. Zákony o podpoře stavebního
ruchu s přímou podporou státní vydávány byly pak každo-
ročně až do roku 1924. Podpora spočívala zpravidla v tom,
že stát platil za stavebníka úroky a úmor z určité procen-
tuální části stavebních nákladů. Po roce 1924 obmezila se
státní podpora pouze na státní záruku podle analogie zákona
o státním bytovém fondu z roku 1911, a teprve zákonem,
vydaným pro rok 1930, vrátil se stát ku přímým podporám
domů s nejmenšími byty do plošné výměry 40 čtver. metrů.
Malé byty mohou míti výměru až do 80 čtver. metrů. Při
tom vedlejší místnosti, jako předsíně, koupelny, špíže a zá-
chody se do této výměry nepočítají. Také plocha kuchyní
se nepočítá, není-li větší nežli 12 čtver. metrů.
Do rámce těchto zákonných ustanovení patří i svobodárny.