17. Umělé hmoty z přirozených pryskyřic.
Zpracování přirozených pryskyřic na umělé hmoty se děje
na př. takto:
a) Přirozená pryskyřice se smísí se šelakem a rozpustí ve
vhodném rozpustidle, pak se roztok smísí s vláknitými látkami,
dehtem a koptem (lampovou černí), zahustí odpařením přeby-
tečného rozpustidla a formuje na různé předměty. Hotové vý-
robky se tvrdí proudem horkého vzduchu. Hmota se skládá z:
8 váhových dílů šelaku,
4 váhových dílů přirozené pryskyřice,
16 váhových dílů vláknitých látek,
2 váhových dílů dehtu,
1 váhového dílu koptu.
(Německý patent D. R. P. čís. 30.066.)
b) Kopály (směs několika různých kopálů) se zpracují na
umělou hmotu, nahražující tvrdou pryž, ebonit a pod. tím způ-
sobem, že se nejprve rozpustí ve vhodném rozpustidle, znovu
vyloučí jeho odpařením, usuší, rozmělní a smísí s vláknitými
látkami se kterými se mele. Nato se směs taví a formuje. (Ně-
mecký patent D. R. P. čís. 84.065.)