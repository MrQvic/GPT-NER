Není zapotřebí dalších důkazů o tom, že výrobní náklady
v průmyslu jsou nepoměrně veliké. Zlotřilé hospodářství vede
k zvýšené spotřebě surovin, nástrojů a materiálu, k výrobě vý-
mětků a braku a nutnost splniti plán pak vede k úplnému za-
nedbávání jakosti. Ředitelé nechtí nic vědět o kalkulaci, smířili
se s ohromnými škodami, které tak jako tak zaplatí stát.
Také problém schodků patří do této rubriky. Výroba braku,
která činila jen v podnicích lidového komisariátu pro strojnictví
a hutní průmysl v roce 1940 přes 2 miliardy rublů, neschopnost
dosáhnouti zmenšení vlastních výloh a šlendrián, který přerůstá