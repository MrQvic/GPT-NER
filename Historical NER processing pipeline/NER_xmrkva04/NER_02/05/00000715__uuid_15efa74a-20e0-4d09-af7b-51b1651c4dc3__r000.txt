chaře věnovati se drobné plastice, v níž na prvé místo vstupuje plastika
hřbitovní. Nově založené hřbitovy na Olšanech a v Košířích chovají
dodnes nejúplnější její sbírku. Vedle členů dílny Platzerů, je to rodina
Prachnerů, Malinský, Lederer a Pischelt, kteří tvoří úplně v duchu doby,
často pracujíce dlátem dle kreseb uznaných koryfeů současného ma-
lířství, jakým byl Josef Bergler, nebo podrobujíce se nepřímým vlivům
světových jmen, jako byli Ital Antonio Canova nebo Dán Bertel Thor-
waldsen. Umělecká výše těchto pražských sochařů je analogická výši
architektů generace předchozí. Na místo velkých plastiků nastupují
dobří kameníci. Umění přechází pozvolna v řemeslo. Teprve konec
tohoto období přináší nové velké úkoly, které zahajuje r. 1846 stavy
českými postavený pomník císaře Františka I., kde do Krannerovy go-
tické architektury postavil sochy Josef Max.*)