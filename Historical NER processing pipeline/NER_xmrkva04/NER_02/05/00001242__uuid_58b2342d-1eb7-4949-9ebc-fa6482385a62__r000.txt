Vinylové umělé pryskyřice vznikají seskupováním, shluko-
váním čili polymerací t. zv. vinylových sloučenin, jejichž základní
složkou je radikál vinyl. Nejdůležitější výchozí látkou pro získání
těchto umělých hmot je vinylchlorid, který se opatřuje na př.
vedením směsi acetylenu a chlorovodíkových par přes rozžhave-
nou pemzu a vinylacetát, který vzniká působením acetylenu na
kyselinu octovou.
Při seskupování či polymeraci vinychloridu je nejvhodnější
teplota mezi 30 až 45° C. Jako látky urychlující polymeraci užívá
se často jednoprocentní přísady benzoylperoxydu. Vinylchlorid
se mísí s acetonem a benzoylperoxydem a polymerace se nechá
při zmíněných teplotách asi po dobu 60 hodin. Pak se reakční
zplodina se zbytky vinylchloridu a benzoylperoxydem vpraví do
etylalkoholu. Vinylchlorid, aceton a benzoylperoxyd se v něm
rozpustí a polymerační zplodina se vyloučí v podobě prášku.
Polymerace se také urychluje působením ultrafialových paprsků
na vinylové sloučeniny nebo jejich roztoky.
Vystaví-li se vinylacetát nebo jeho roztok účinkům ultra-