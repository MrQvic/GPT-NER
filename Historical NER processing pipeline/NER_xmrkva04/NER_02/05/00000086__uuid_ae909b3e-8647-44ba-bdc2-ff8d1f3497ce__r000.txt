Lákadlu odolej!
Bajka. Napsal J. K. Hraše.
Rak hladový, hledaje marně čím by hlad ukrotil, spatřil
pojednou kousek masa na niti visícího. Hoch tak na raky
byl políčil, čekaje se sáčkem v ruce, brzy-li se některý na
maso zavěsí. »Konečně,« zvolal hladový rak, »konečně
ukrotím svůj hlad,« a už pustil se k tomu masu. Ale sotva
se ho klepety svými zachytil, ocítil se pojednou v sáčku
a se sáčkem na břehu. »Ach, běda mně nešťastnému,« na-
říkal hořce, »běda mně, že nedovedl jsem odolati lákadlu na
mne přichystanému, že jsem nepřesvědčil se dříve, že to klam
a lesť! Hladu zbaviti se chtěje, bídné smrti do náručí své-
volně jsem spěchal.«