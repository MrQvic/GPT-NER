Již dlouho jsem procházel chrámy a kláštery
v okolí přístavního města Há-tó, na břehu
Čínského moře, pátraje po vážném, pravém
knězi, který by mě sdělil o náboženství čínském
něco více, než co bylo podáno v knihách mně
přístupných. Ale všude nalézal jsem jenom ne-
vědomá stvoření. Klečeli před modlami, před
obrazy a sochami bytostí, jichž významu nijak
nechápali a odříkávali podivné, zcela mechanicky
z paměti naučené verše, ze kterých nerozuměli
ani slova. Má důvěra, že se shledám s povo-
laným mužem, který by mne mohl poučiti,
zmenšovala se při tom den za dnem.
Konečně jsem zaslechl, jak nějaký stařičký
Číňan vypravoval cosi o »mudrci Šienšanském«,
jenž prý zná tajemství nebes i země. Ačkoli po
tolikerém sklamání jsem si nečinil velikých na-
dějí, přeplavil jsem se přece bez prodlení přes
moře na ostrůvek, na němž stojí chrám »Šien-
šan«, abych vyhledal onoho světce.