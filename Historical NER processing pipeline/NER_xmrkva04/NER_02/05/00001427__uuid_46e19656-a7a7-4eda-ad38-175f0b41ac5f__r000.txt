Clifton zašel si zase k »hadímu letohrádku«, což či-
nil s nezlomnou vytrvalostí. Byl totiž přesvědčen, že
se vicomte dosud skrývá u miss Thousendové, třebas
Jérome tomu nevěřil. Pařížský detektiv hledal stopu
Ruysdalovu, a byl velice pohněván neústupností Clif-
tonovou.
»Uvidíte, že jste se mýlil! Vicomte není ani ve vile,
ani v Chicagu! Kde však nyní mešká, kde?«
Tedy Léon Clifton uchýlil se zase do křovin, aby
pozoroval vilu. Napadlo ho už dříve, že vicomte
účastní se vyjížděk své milenky, jsa přestrojen za
Inda. Jeho domněnka zdála se býti potvrzena, když
jednou po odjezdu miss zahlédl v přízemním okně
vily Inda. Tři mužské služebníky miss neměla — dva
právě odjeli s ní. Buď tedy muž ve vile jest vicomte,
anebo je to skutečný Ind, jehož místo zaujal defrau-
dant na kozlíku.
Byl krásný den, slunce vystupovalo výš a výše, a
notně připalovalo.
Vtom otevřela se vrata vily, z nich vystoupil Ind,