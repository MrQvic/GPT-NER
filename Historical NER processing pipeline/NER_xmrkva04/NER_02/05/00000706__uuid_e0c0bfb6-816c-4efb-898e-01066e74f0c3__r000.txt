Parrochias suas, prout poterat, visitabat et que in eis corrigenda erant, emen-
15 dare pro viribus curabat. Ministrorum ecclesie Christi, maxime autem sacerdotum
mundiciam zelabat et ad vite sanctimoniam, sine qua nemo videbit Deum, vite sue
exemplo invitabat. Que de fontibus salvatoris, sacre videlicet scripture sentenciis stu-
dendo haurire poterat, per verbum exhortacionis et predicacionis suis auditoribus
habundanter effundebat. Quia autem decorem domus Dei supra modum diligebat, per
20 suam diocesim, ubi oculus sue providencie ferri non poterat manusque sue sollicitu-
dinis attingere non valebat, archidiaconos, decanos, presbiteros, duces populo Dei
preponebat, ut errata corrigerent et ad viam veritatis errantes revocarent. Qui cleri-
cali gaudebant privilegio et ecclesiastico utebantur beneficio in episcopatu suo, astrin-
gebat eos sedulo, ut in eis decor honestatis, pudor castitatis et bone conversacionis
25 redoleret opinio. Quos vero paterna preibat ammonicio, si filialis non sequeretur
correccio, eos et beneficio spoliabat et ne contagione pestifera plures perderent, tam-
quam incorrigibiles de episcopatu suo propulsabat.