Pneumatická komora představuje ve všech případech, ve kterých
pomáhá i v těch případech, ve kterých nepomáhá — a v tom se
shoduji s názory Anthónyho — vždy mírný fysikální podnět, který
nedělá v organismu celkem žádných pronikavých změn reaktivních.
Úleva, kterou pneumatická komora působí, bude proto vždy více
povahy momentánní, trvajíc ve skutečnosti jen po dobu pobytu v ko-
moře, nebo nějakou dobu po ní a jsouc zatlačena jinými procedurami
fysikálními, mohutněji působícími.
Mohl jsem se přesvědčiti, že definitivních dlouhodobých zlepšení,
jak u asthmatu bronchiálního, tak i u rozedmy plic docilujeme na
cestách jiných.
Rozepnouti plíce passivně pneumatickou komorou jako měch, jak se
tomu do nedávna věřilo, nemůžeme. Úleva v dechu a změny v dechu —
jsou-li jaké — jsou nadiktovány organismem samým z centra dý-
chacího v prodloužené míše, jež reaguje samo na změnu prostředí,
t. j. na zhuštění vzduchu v pneumatické komoře.
Mechanický výklad o působení pneumat. komory odporuje základ-
nímu principu živé hmoty: zákonu o reakci na jakoukoliv změnu pro-
středí.
Tolik jsem uznal za dobré sděliti z nových názorů na pneuma-
tickou komoru se širší veřejností.