Ty's byla zář. — Tvým zjevem hřích již prchal
k dáli,
jak temnoty, much hnízda, před sluncem se kryjí.
Já věděl, že jsi anděl v myšlenkách i v žití,
že nebe v srdci tvém se shlíží jako v moři
tam hladké dno, kde voda zrcadlem se třpyti,
tam čistý duch, kde oko žárem klidným hoří.
Já tušil, že si zpíváš z jitra, za soumraku
že vedeš tichý hovor s tím, co dlí v tvé hrudi
že srdce ztápíš čistých tužeb do oblaku,
sny bílé, růžové že noc v tvé duši budí.
Vím, pochybnosti jed že zhola je ti cizí,
že záhadné: „Proč?“ mysl neplní ti zmatkem
že anděl sama, víru askety máš ryzí,
že křídla serafů tě chrání před úpadkem.
Tak různi! — A přec duch můj s úsilím spěl k tobě,
jak chtěl by urvat srdce tvé, kde láska čirá
já na dně temných chmur snil o ráji v té době,
jak o zřídle sní Beduin, když v poušti zmírá.
Již odpusť! — Též Bůh tůním nebránil se tmícím
štít milovat; též lidem tkvícím v hříších, v strasti
sám oddal se; a kázal bílým holubicím,
snět zkvetlou z olivy by nesly do propasti.