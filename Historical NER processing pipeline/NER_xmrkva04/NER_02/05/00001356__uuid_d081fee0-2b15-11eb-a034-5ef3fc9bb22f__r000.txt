Dávejte pozor, aby vám ani jedno slovo pana učitele
nebo pana katechety neušlo! Nešeptejte, nehrejte si ve
škole, pilně pracujte úlohy — a zajisté po roce sklidíte
ovoce svého namáhání. Učiníte radosť svému Andělu strážci,
svým milým rodičům a všem hodným a dobrým lidem.
Abych nezapomněl! Jak pak, kdyby se chtěl jednou
strýček podívati, máte-li všechna čísla „Andílka“ pěkně
pohromadě a v pořádku? Jsou-li všechna pěkně v obálce,
anebo snad leží jedno na kamnech, druhé pod postelí,
třetí někde za skříní! Nejsou-li snad všechna pomačkána
a pošpiněna? — Milé dítky, uschovejte všechna čísla!
Na sklonku roku poproste pak milé rodiče, by vám dali
všechna čísla svázati, a budete míti pěknou knížečku,
ve kteréž se ještě častěji i v pozdějších letech pobavíte,
a vaši menší bratři i sestřičky vaše budou míti pěkné
a užitežné čtení.
Ku konci vás, milé dítky, ještě o něco žádám. Naše
diecese brněnská není již osiřelou. Zavítal k nám nový
duchovní velepastýř, nejdůstojnější p. biskup dr. Fran-
tišek Bauer. Modlete se, dítky, aby mu Pán Bůh dopřál
dlouhá léta a posilnil ho v těžkém jeho úřadě, by ovečky
své přivedl ku věčnému spasení. Modlitby maličkých
Bůh neoslyší.
Tisíckráte vás pozdravuje