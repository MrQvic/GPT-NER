pokřižoval se zbožně jako člověk, který má
v každém ohledu dobré svědomí.
Na konci Via Ledro bydlil v blízkém okolí
města muž, s kterým chtěl promluvit. Byl to ma-
jitel trattorie — zajímavého kamenného domu,
jenž se podobal spíše vězení než hostinci. Některá
okna, obrácená k jezeru, neměla ani rámů ani
okenic, takže se podobala temným zejícím
otvorům. Ze silnice vedly dovnitř dveře a nad
nimi byl štít, bíle a černě pomalovaný; bylo
na něm napsáno velkými písmenami: Vino —
Bierra. Místo vyhlíželo neutěšeně a nevzhled-
ně, málo vábně, přes to však se mluvilo o tom,
že je hostinský zámožný muž, jenž má v bance
peníze.
Tam Antonio zašel.
Hostů tam nebylo. Hostinský seděl sám
u stolu a popíjel z láhve víno. Byl to malý,
hrbatý mužíček s velkou hlavou, kolébající se
stále mezi špičatými rameny.
»Dobrý den, otče Cominello,« pravil An-
tonio.
Hostinský pohlédl na Antonia s nevrlou
tváří.
»Co tě sem přivádí?« tázal se. »Není přec
trh. A svátek také ne. Co tu chceš?«
»Otče Cominello,« pravil Antonio. »Můžeš
mi půjčit tolik, abych si mohl koupit dvě hezká
černá prasátka?«