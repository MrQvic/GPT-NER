† Adolf Verner, c. k. supplující učitel.
Ač jsme věděli, že milý a horlivý tento kollega se neuzdraví,
přece tak brzkým skonem jeho byli jsme překvapeni a hluboce zarmouceni.
Odešel na vždy muž tak mladý, nadaný, pilný a energický, v jehož bu-
doucnost možno bylo klásti mnoho oprávněných nadějí.
Narodil se v Hrabové na severní Moravě dne 28. října 1885, stu-
doval na státním gymnasiu v Zábřehu a pak se odebral na českou
universitu v Praze, aby se věnoval klassické filologii. R. 1909/10 byl
supplujícím učitelem při českém státním gymnasiu v Olomouci, r. 1910/11
na ústavě našem, ale těžce onemocněv šel na dovolenou 3. dubna 1911
do svého rodiště Hrabové, kde skonal 1. prosince 1911. Pohřbu jeho
v neděli dne 3. prosince z Hrabové do Dubicka zúčastnila se deputace
sboru (professorové Fr. Šobra, V. Veselý, Fr. Havrda a Jan Dosedla)
a žáků III. A. a VI. třídy; na rakev jeho položeny věnce od sboru a
od žáků. Zádušní mše sv. byla v pondělí dne 4. prosince 1911 v 9 hod.
ve farním chrámu Páně.