S úctou podepsaní kladou sobě za čest, se slavnou valnou
hromadou sděliti zprávu o úkolu vytknutém jim stanovami
za obchodní rok 1889.
Revise byla konána vždy svědomitě a do podrobna nejen
po závěrce měsíční, ale hlavně při sdělání bilance celoroční.
Zásoby piva, chmele a sladu byly námi přesně sčítány,
měřeny a váženy. Se zvláštní pozorností zkoušeli jsme rozbor
správního nákladu a spolkový inventář, srovnávajíce jej s lety
předešlými. Po celý rok bývali jsme alespoň střídavě přítomni
schůzím správní rady; hlavně však brali jsme vřelého úča-
stenství při poradách, jež konávaly se za příčinou dílem již
zavedeného a dílem obmyšleného rozšíření závodu našeho.
S potěšením můžeme oznámiti Vám, že veškeré účty
a zásobníky v nejlepším pořádku a v úplné shodě s hlavní
a pokladniční knihou vedeny byly, bilance že zcela správně
sestavena jest, jakož i to, že správní rada ve všem svém počí-
nání co do hospodaření a vedení závodu velmi opatrně a roz-
vážlivě jednala.
Pročež činíme návrh, aby slavná valná hromada správní
radě za obchodní rok právě minulý udělila absolutorium.
Na Smíchově, dne 18. října 1889.