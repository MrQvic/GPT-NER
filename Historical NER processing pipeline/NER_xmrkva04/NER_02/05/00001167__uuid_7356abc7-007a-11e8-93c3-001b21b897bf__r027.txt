Automobilismus.
Rozvoj automobilismu v Maďarsku. V maďar-
ském automobilismu jeví se v posledních letech po-
zoruhodný pokrok. Kdežto v r. 1910 bylo na území
dnešního Maďarska 1047 automobilů, dosáhl jejich
počet koncem r. 1928 — 24.250. Zvláště rychlý rozvoj
dostavil se od roku 1926. Tehdy bylo v Maďarsku
12.232 automobilů, takže za dva roky jejich počet se
zdvojnásobil. Na Budapešť připadá 13.327, z toho
11.470 vozů osobních. Zvláště nápadný je rychlý
vzrůst počtu autobusů, jichž za poslední léta přibývá
ročně po celých stovkách. Koncem loňského roku bylo
vedeno v patrnosti přes půl tisíce autobusů, z nichž
každý může dopraviti průměrně asi 40 osob.