šel na hřbitov a nabrav kamení, házel po hro-
bech, laje při tom, seč byl s to; hrobové však
mlčeli.
I vrátil se k Makariovi a vypravoval mu,
že učinil, jak rozkázal. Makarius pak se ho tá-
zal: „Což nijak ti mrtví neodpověděli a neroz-
hněvali se pro nadávky tvé?“
Jinoch odpověděl: „Ne, všechno bylo ti-
cho.“ I pravil Makarius: „Jdi tam ještě jednou,
a jako jsi jim dříve lál, tak nyní je chval a
jen dobré o nich mluv; pak jistě tě poučí,
jak žíti máš.“
Jinoch opět odešel, jak rozkázal Makarius,
na hřbitov, avšak na všechnu chválu jeho, jíž
nebožtíky zahrnoval, nedostalo se mu nijaké
odpovědi.
Vida, že všechno jeho úsilí je marné, vrátil
se opět k Makariovi a vyprávěl mu, jak se mu
dařilo.
Řekl mu světec: „Milý synu, mrtví zajisté
poučili tě, jak máš žíti. Když jsi jim nadával a
kamením po nich házel, mlčeli a nadávek tvých
si nevšímali; když pak jsi je chválil a dobré o
nich jsi mluvil, mlčeli rovněž. Podobně čiň
i
ty; buďsi chválen nebo posmíván, nevšímej si
ničeho, pak půjdeš cestou, jíž Kristus kráčel a
budeš žíti životem duchovním.“