nými ibiškem a pestrými astrami, s uzrálým ovo-
cem podzimním, hostinský pokoj s okénky, do
nichž důvěrně nahlížel keř čilimníku, jizbu se skle-
něnými dveřmi, s jeslemi na kamnech, jizbu, ve
které se se svým hochem zasnoubila.
Když otevřela oči a vyhlédla z okna, za vlnou
pahorku ztrácelo se jejímu dohledu malé jeviště
jejího klamu, jejího poučení, její zhrzené i vítězné
lásky.
Chladný dešť lil se vytrvale ze zasmušilých ob-
lak, vlhčil jí tváře, zastíral obzor, ukrýval modrá
pohoří, zapíral horský chlum.
Neviděla Těchobuze, pohoří v modrém pelu, čer-
vené střechy, zaslíbeného domova; ale stříbrná jíva
chvěla se před jejíma očima; v ní skryly se vše-
chny sliby zachráněné budoucnosti.