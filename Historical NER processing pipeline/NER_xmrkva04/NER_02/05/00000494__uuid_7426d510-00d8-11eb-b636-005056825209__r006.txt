Nikde nejsou zbědovanější poměry dělnic
textilních, jako v severních Čechách a nikde
podnikatelé tak tvrdošíjně nestaví se proti orga-
nisacím dělnickým jako právě tam.
A není jiného odboru pracovního, který by
tak naléhavé opravy potřeboval, jako právě
odbor textilní.
Ženy v tomto oboru práce převyšují ve
značné míře muže, neboť zde jest přes 60%
žen zaměstnáno oproti mužům. A právě ženy
jsou to, jež jsou podnikateli do krajností vy-
užitkovány, a svou lacinější prací snižují mzdy
mužů.
Poměry pracovní a výdělkové se stále zhor-
šují tak, že při těžké práci sotva na nejnutnější
potřeby životní výdělek stačí.
Tyto hrozné poměry dohnaly konečně děl-
nictvo k tomu, že se i proti vůli zaměstnavatelů
organisují.
Konají schůze, přistupují do organisace a
žádají upravení mzdových poměrů. Že se toto
hnutí nelíbí podnikatelům, kteří byli zvyklí na
otročení svého dělnictva, je samozřejmé, a proto
hledí všemi možnými prostředky je vytlačiti.