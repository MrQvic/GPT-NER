Ty hlasy zněly úpěnlivě, vroucně a jeden hlásek mezi nimi
chvěl se a třásl jako struna ... Pánek poznal ten hlas, znal i tu
píseň, májová pobožnost v Noutonickém kostelíčku vyhoupla se
mu zpod prahu vědomí před oči. Světla viděl — v nich oltář —
sochu Panny Marie — sebe jako hocha na kůru — už už pukaly
mu rty, otevírala se ústa, už i dech nabíral, aby i on svůj hlas
smísil s ostatními — ale v tom cynicky se zasmál, tvář jeho od-
porně se sešklebila a on zavolal přísně: „Tončo, — hned sem
pojď!“
Všichni ztichli a obrátili hlavu směrem, odkud ten přísný povel
zazněl. I Barchetová obrátila tam zraky a viděla cizí, šklebící se