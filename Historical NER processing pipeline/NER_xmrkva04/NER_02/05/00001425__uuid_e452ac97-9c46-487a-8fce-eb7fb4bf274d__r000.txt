menný a mohutných plecí. Měl laskavé oči dob-
rého obra. Nebyl již mlád, ale byl svěží.
Markéta doprovodila přítelkyni do hotelu.
Když se vrátila, rozechvěna setkáním, oslovila
vlídně muže:
„Je milá, viď, velmi milá! Hezká nebyla nikdy!“
„Pročpak, hezká paní je to. Je pěkně urostlá.
A moudrá, zdá se, že je!“ odpověděl Röger.
„No, dovol, jak můžeš tak rychle poznat, je-li
moudrá?“
„To lze vyčísti z tváře! Má rozumný pohled a
oduševnělý výraz.“
„Ty si mnoho domýšlíš o svém bystrozraku. Vidí
někoho dvě minuty a již určuje. Z tváře lze určit
moudrost! To zase je tvůj vynález!“
Röger se rozčilil.
„Což přibylo nové číslo do příčiny našich spo-
rů?“ řekl, přemáhaje hněv, a odešel.
„Kdy přijdeš?“ zvolala Markéta za mužem.
Neodpověděl.
Vyšla na verandu, sedla ke stolu a plakala chvíli.
Najednou se vzpřímila, řekla si: „Škoda krásy!“
a utišila se.