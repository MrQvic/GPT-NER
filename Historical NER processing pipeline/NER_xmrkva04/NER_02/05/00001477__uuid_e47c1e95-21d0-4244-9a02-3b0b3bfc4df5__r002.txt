Hleď, trní kvete!
Hleď, trní kvete... Květů v statisíci,
v něž vesna celou zemi vůkol jímá,
jen v nich dnes čarokrásný půvab dřímá
pro mysl snící...
Když člověka již zlomí strasti ztmělé
a osten zoufalství tkví ve tvé hrudi,
svět ještě jednou v náruč chytit směle
ten květ tě pudí.
Ó, věř! V té skrovné pavučince žití,
již trní zklamání v cár trhá z rána,
jež blankytným je sněním omotána,
přec často ještě zlatá nitka svítí:
keř nejubožejší v skráň květ si vplete,
byť jenom na chvilku... hleď, trní kvete!