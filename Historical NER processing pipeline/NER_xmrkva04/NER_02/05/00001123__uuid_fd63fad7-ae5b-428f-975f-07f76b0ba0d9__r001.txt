Ó, urozený, naslouchej soustředěně! Čtvrtého dne svítí červené
světlo, které jest pratvarem elementu ohně. V tom čase svítí na tebe
z Červené Západní Říše Štěstí Bhagavan Buddha Amitabha, v barvě
červené, v ruce lotos, sedě na pavím trůně a obejmut božskou mat-
kou Gekarmo, zároveň s Bodhisattvy Čenraziem a Jampalem, do-
provázeni ženskými Bodhisattvy Ghirdhimou a Alokou. Těchto šest
těl osvícení září na tebe ze středu duhy.
Pratvar souhrnu pocitů, jakožto červené světlo Všerozlišující
Moudrosti, třpytivě červené, zkrášlené hvězdnými světy se satelity,
průsvitné, nádherné, oslňující, které vychází ze srdce božského Otce-
Matky Amitabhy, zasáhne tvé srdce tak zářivě, že stěží můžeš na ně
pohleděti. Neboj se toho!
Zároveň svítí na tebe kalné červené světlo z Preta-loky, jež při-
chází současně se světlem moudrosti. Jednej tak, abys je nemiloval!
Vzdej se připoutanosti a slabosti!
V tom čase se ulekneš oslňujícího červeného světla vlivem připou-
tanosti a budeš chtít před ním prchnouti. Pocítíš lásku k onomu
kalnému světlu Preta-loky.