světa. Nebyl jsem ochoten oddávati se Tobě v bez-
výhradnou službu poslušnosti a práce. Váhal jsem
a vzpíral jsem se uznati a přijmouti za svého vůdce
a Spasitele Ježíše Krista. Domníval jsem se, že do-
vedu sám sobě býti dostatečným vůdcem a že sám
sebe spasím.
Ano, nyní neváhám v nejhlubším zahanbení vy-
znati, že jsem chtěl sám sobě býti Bohem. Bál jsem
se pokory, která jedině má místo před Tebou.
Myslil jsem, že mám nárok na větší podíl Tvého
požehnání. Žil jsem povrchně, lehkomyslně. Po-
hrdal jsem Tvou pravdou.
To je má vina, kterou si trpce uvědomuji.
Vyznávám před Tebou, Hospodine, ta-
ké společnou hromadnou vinu lidstva
a mou nemalou účast v ní. Ve své osobní
bezmocnosti prosím: Probuď svědomí
těch, kdo si neuvědomují svůj podíl na
společném hříchu, aby se vzpamatovali
a káli ze svých vin.
Ty, Hospodine, čekáš a žádáš, abych byl dokonalý
jako Ty, Otče můj, dokonalý jsi. Jsem si vědom,
že se prohřešuji proti Tobě. Hřeším myšlenkami,
slovy i činy. Bál jsem se přiblížiti k Tobě. Nyní se
vracím jako zbloudilý syn. Vracím se s jediným
slovem: „Odpusť!“