Veškerý duševní život Francie soustřeďuje se v Paříži tou měrou, že žádné jiné
město země nemůže domoci se podstatného vlivu na něj. I Jihofrancouzi, kteří projevují
jakési choutky po nezávislosti, neustále propadají kouzelnému vlivu hlavního města;
jakmile někdo z nich stane se »znamenitým«, jde do Paříže a změní se v Pařížana.
Krom Francie má však francouzský duch ještě jednu metropoli a tou je — Ženéva.
Toto město se svou rušnou minulostí a živou přítomností je také ještě v jiném
vzhledě soupeřem Paříže: oblast jeho, půvabné jezero ženevské, je místem zábavy
vznešeného světa. Dávné hlavní město Allobrogů a později Burgundů náleželo nějaký
čas i k říši německé, po kolik století bylo předmětem sporů mezi biskupy a vévody
savoyskými a domohlo se za těchto rozepří jakési svobody; úplnou nezavislost zjednal