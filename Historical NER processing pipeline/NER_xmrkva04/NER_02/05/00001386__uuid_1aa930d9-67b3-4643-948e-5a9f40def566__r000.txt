skyv chleba silně máslem, vše bez nejmenšího
hluku. A když byla hotova s přípravami
k pozdní a skromné večeři, vrátila se do ložnice
a poklepala opatrně spícímu manželi na ra-
meno.
»Poslyš, Mortene — bude dobře, vypiješ-li
šálek kávy, než se uložíš pořádně k spánku.«
Morten se probudil a hodil sebou tak po-
strašeně, že probudil Jense. I jali se oba zírat
na »matku Stine«, jako by byla nebeským zje-
vením, s nímž přec neměla jinak nižádné
zvláštní podoby.
»Přišla jsi nám uvařit kávu, Stine?« ptal se
muž překvapeně.
»Arci — jistě vám přijde vhod,« pravila
krátce.
»Zdá se mi, že máš červené oči, — plakala
jsi, matinko?« tázal se Jens, překvapený stejně
klidným tónem matčiny řeči jako šálkem kávy,
jehož se mu mělo tak neočekávaně dostati.
Ale Morten šťouchl syna; nebylo vhodno
vraceti se k tomu. Zakýval několikráte hlavou
a pravil:
»V matce je přec jen dobré jádro.«