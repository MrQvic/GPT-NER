Majíce na zřeteli, že podle 16. článku paktu Společ-
nosti národů o každém členu Společnosti, který sáhne
ke zbrani, nedbaje závazků, jež na sebe vzal v člán-
cích 12. a 13. nebo 15. paktu, má se ipso facto za to,
jako by se dopustil činu válečného proti všem ostat-
ním členům Společnosti, Republika Československá
stejně jako Svaz sovětských socialistických republik
se zavazují bez odkladu vzájemně si poskytnouti po-
moc a podporu podle 16. článku paktu v případě, že
by se jeden z nich za těchto podmínek a přes upřímné
mírumilovné své úmysly stal předmětem nevyvola-
ného útoku se strany některého evropského státu.
Tentýž závazek béřou na sebe pro případ, že by
Republika Československá nebo Svaz sovětských so-
cialistických republik byly předmětem útoku se stra-
ny některého evropského státu za podmínek, předví-
daných v článku 17., odstavci 1. a 3. paktu Společnosti
národů.