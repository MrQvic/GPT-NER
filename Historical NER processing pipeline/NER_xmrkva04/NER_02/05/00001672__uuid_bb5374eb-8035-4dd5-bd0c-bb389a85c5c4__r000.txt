Jsou struny napjaty — však nápěv klidný
se roztřás v nich, je rozehrál.
Svět býval kdys k nám tolik vlídný,
svět bral nám mnoho, mnoho dal.
Tak ochotně a dětsky, příliš dětsky
nám rozkvétalo snění, mámilo.
Tak ochotně jsme dali síly všecky,
by zemřelo, co bylo nemilo.
A v přesvědčení, že nám dobře bude,
my nervali se, tiší, oddaní.
Dnes pod okny nám divný hudec hude,
vyčítá, žehrá, srdce poraní.
Naklonil hlavu, srdce z těla vzal mi,
rozechvěl struny, vzal můj cit.
Modlitbou divnou znějí jeho žalmy,
jež chtěly slavit, chtěly velebit.