Uplynul asi měsíc a paní Elsa i její manže
byli se již dávno vrátili do Prahy. Jednoho dne
došel dopis, adresovaný slečně Else Wenzela-
wové; poněvadž pak nebylo v domě svobodné
osoby toho jména, otevřela paní Elsa list, jsouc
přesvědčena, že dopis je určen pro ni, a tušíc,
kdo jest pisatelem. Dopis zněl:
»Slečno!
Když jsme se loučili ve Vídni, pravila jste
mi, že se snad zase setkáme, ale i kdyby se
tak nestalo, zvěděla byste asi ráda něco o mně.
Byla byste klidnější, dostalo-li by se Vám
zprávy, že Vaše šelmovství ve Vídni — myslím,
že jste to tak nazvala — a má opožděná cesta
mi způsobily vážných nepříjemností.
Milostivá slečno! Používám Vašeho svo-
lení a píši Vám o sobě. Neučinil bych tak, kdy-
bych měl za to, že jste mne uvrhla do neštěstí
jen proto, byste uspokojila rozmar neb svou
ješitnost. Byla byste v tom případě zlá a opo-
vržení hodna. Říkal jsem si stokrát, že jste