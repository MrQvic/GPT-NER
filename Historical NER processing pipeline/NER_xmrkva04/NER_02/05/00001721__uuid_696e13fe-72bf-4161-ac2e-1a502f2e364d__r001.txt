Spilky, které nalezaly se ponejvíce pod jmenovanými manipulačními
místnostmi, byly spojeny se 2 velkými lednicemi, které stačily na zásobu
1700 m. centů ledu. Ležákové sklepy byly již tehdáž velkolepé, jsouce
veskrze do skály vytesány. Sestávaly ze dvou podélných hlavních ga-
lerií, do kterých ústilo kolmě 54 souběžných sklepů. Každý z těchto byl
opatřen lednicí. Plocha, kterou sklepy zaujímaly, obnášela as 7000“
a celková běžná délka jich půl německé míle. Světlost sklepů byla:
výška as 19 stop a šířka více než 3.
Bednářské dílny, rozložené na ploše as 300°, sloužily k výrobě
potřebné nádoby. Celý závod byl osvětlován 500 plynovými plameny.
Pivovar zaměstnával tehdáž 11 administračních úředníků, 1 vrchního
sládka, 1 podsládka, 8 dozorčích orgánů, 5 strojníků a topičů pod kotle.
Při pivovarských výkonech bylo užito 180 dělníků, 90 pomocníků praco-
valo v bednárnách, 30 v tesařské ohradě a 70 nádenníků zabývalo se
různými vedlejšími pracemi.