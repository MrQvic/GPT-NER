Zula. Hic Zula nescitur, quo fato invido post mortem Aaron in archiepisco-
pum assumptus, neglexit petere insignia archiepiscopatus, videlicet palium beati
Petri et crucem, ab eoque tempore cessauit archiepiscopatus in Cracouia, vnde et
dignum esset, ut hic Zula, qui et alibi Zila nominatur, ex Cracouiensium pontificum
cathalogo eliminaretur, postquam tamtum ecclesie Cracouiensis fulgorem et honorem
sua segnicie et incuria amisit et obfuscauit. Ordinatur autem anno domini mille-
simo sexagesimo primo. Sedit annis decem) et moritur anno domini millesimo
septuagesimo primo, vicesima quinta Novembris et in ecclesia Cracouiensi sepelitur.
Dignum portentum, quod ecclesie, cuius decorem neglexerat, sepultura merito carere