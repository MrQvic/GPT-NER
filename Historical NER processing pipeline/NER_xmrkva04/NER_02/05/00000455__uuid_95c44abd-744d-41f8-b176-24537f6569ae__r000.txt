ného světla a paprsků slunečních, denní občerstvení
pramenitou vodou; do lůna země jsi uložil zásoby
tepla, abych nestrádal a nehynul mrazem. Ve Své
přírodě jsi připravil síly, které usnadňují a zkrášlují
můj život. Opatřil jsi lidstvo rozumem vynalézavosti
a objevivosti, aby dovedlo zužitkovati tyto skryté
a pro nás přichystané poklady. Tisíce let čekaly
na nás, a Ty nám dáváš stále hloub vnikati v ta-
jemství jejich prospěšnosti pro nás.
Když vidím denně tuto Tvou prozí-
ravou lásku, jak bych mohl nedůvěřo-
vati Tobě! Spokojím se jistotou bez-
starostného, důvěřivého dítěte, že Ty,
Otče, dnes opatříš čeho potřebuji; vím,
že zítra chystáš i pro mne zas víc, než
tuším, a ovšem víc, než zasluhuji.