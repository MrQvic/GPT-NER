Sebastiano loquitur: 1) „Eo tempore in monasterio S. Martini erat
monachus quidam Sebastianus nomine, cuius probabilis vita et devo-
ta in Dei servitio religio habebatur. Hunc Rex venerabilis miro coe-
pit amore diligere. Quia quanto quis religiosior, tanto erat ei acce-
ptior. Illum ergo ob vitae merita pontificali honore dignum iudicans,
regendo Strigoniensi Archi-Episcopatui eum praefecit. At quoniam
flagellat Deus omnem filium, quem recipit, praedictum Sebastianum,
ad probandam eius patientiam, corporalium oculorum lumine ad tem-
pus privavit. Sed ne novellus in fide grex absque pastoris regimine
a recti tramitis proposito deviaret, per consensum Romani Pontificis
Astricum Colocensem Episcopum in illius locum substituit. Evolutis
dein trium annorum curriculis Sebastianus e Dei misericordia recepto
lumine, rursum per Apostolici consilium suae sedi redditus est. Et
Astricus ad suam Ecclesiam videlicet Colocensem cum Pallio rediit.“
Vitam non ultra Annum 1036. produxit.