S prospěchem odbytá návštěva ústavu, poskytuje žákovi možnosť
státi se buď samostatným tkalcem neb vstoupiti jako kreslič nebo tovární
mistr do praxe.
Pro ubytování přespolních žáků jest se strany správy ústavu po-
staráno a obnáší stravné v Lomnici n. P. dle činěných požadavků od
12 do 18 zl. měsíčně.
Správa ústavu dohlédá sice na byty žáků, přece ale se rodičům,
po případě poručníkům doporučuje častěji ve věci té se blíže osobně
přesvědčiti.
Vedle řádných žáků denního běhu jsou také přijímáni hospitanti,
t. j. takoví žáci, kteří ku návštěvě vyučování v celé předepsané osnově
učební povinni nejsouce, jen některých předmětů učebních se súčastní.
Školné obnáší ročně pro tuzemce 50 zl., jež předem se zapraví i
když se vstup do ústavu stal mezi školním rokem.
Za opotřebování nářadí a spotřebování pracovního materiálu, platí
hospitanti tuzemští napřed nejméně obnos 10 zl.
Hospitanti, kteří jsou cizozemci platí mimo školné 100 zl.