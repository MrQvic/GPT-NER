Pan Jan Osten nedávno v »Lumíru« uveřejnil
ukázky svého překladu z Heineovy »Knihy písní«.
Pokládám za vhodno, poznamenati v čas a veřejně,
že již od lonska chystám pro »Světovou knihovnu«
nový, úplný překlad »Knihy písní«, jehožto auto-
rem je pan Alf. Pikhart. Překlad tento přijal jsem
již z jara r. 1897, a valná část jeho jest už i vy-
sázena, takže kniha vyjde teď na podzim.
Dovolte za té příležitosti malý návrh. Snad
by páni překladatelé mohli oznamovati prostřed-
nictvím Vaší ,Hovorny“, počínají-li nebo dokonce
zda skončili již nějaký větší a důležitější překlad.
Snad by se tím ušetřilo mnoho práce teď zhola
vyplýtvané. Ovšem, oznamování takové musilo by
se státi pravidlem, aby Vaše rubrika byla spoleh-
livým seznamem všeho, co se chystá.
Sotva kdo má ponětí, kolikrát se již mnohá
věc u nás přeložila zbůhdarma. Na př. mně bylo
pro »Světovou knihovnu« za jediný rok nabídnuto
neméně než pět překladů Götheova »Werthera« —
a bůh milý ví, kolik překladů mimo to ještě exi-
stuje nebo vzniká!
Prosím, uvažujte o mém návrhu, je-li Vám
libol. Poroučí se Vám uctivě oddaný
V Praze 23. srpna 1899.
Jaroslav Kvapil.