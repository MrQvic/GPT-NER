„A po celou tu dobu se nestýkal se žádnou dá-
mou?
„Měl něco jako nevěstu.“
„A proč se s ní neoženil?“
„To nevím, mr. Cliftone.
„Jak se jmenovala ta dáma?“
„Maud — více nevím.“
„Byla krásná?“
„To nevím. Nikdy jsem ji neviděl.“
„Je dobře, Johne, půjdu nyní, vím již vše, co jsem
si přál věděti. Prosím, půjčte mi tedy váš kabát.
John ochotně vedl Léona Cliftona do domu a při-
nesl ze svého pokojíka elegantní, zánovní kabát, jejž
Cliftonovi nabídl.
Detektiv prohlížel udiveně kabát, nechápaje, že
John se tak elegantně šatí.
Tento kabát mi daroval plukovník Ballington, a
kromě toho ještě mnoho jiných věcí. Byl velice do-
brý,“ vysvětloval John, skládaje roztržený Cliftonův
kabát a chystaje se jej nésti. Nedal si ho vzíti,
„Zavřu beztoho byt, zde nezůstanu. Půjdu ke svým
příbuzným a klíč od bytu vám odevzdám, mr. Clif-
tone,“ řekl.
Clifton ničeho nenamítal, John zavřel tedy byt,
klíč dal Cliftonovi. Clifton jej dal Doolanovi s roz-
kazem, aby klíč odevzdal policejnímu řediteli.
Doolan ihned odešel a Léon Clifton ubíral se s Be-
nettem k svému obydlí. Přestalo zatím pršeti. Clifto-
novi byla malá procházka příjemná.