Ó, Vzývaný! (O Reclamat!)
Bůh vzýván jest od hříšníků
v nebezpečenství ve vzlyku,
by pomáhal prosebníku.
Jej vzývá, kdož se proviní,
a v dobrotě si umíní,
že právu dostiučiní.
Vždyť Pán Bůh lidi utvořil,
je k dobru vede ze všech sil
a chce, by jimi vzýván byl.
Kdo žádá pomoc nebesy,
ctnost získati se neděsí,
to nejvíc Pán Bůh přeje si.
Jak Boha vzývá, v té ráně
je člověk v Boží ochraně,
jen vzývá-li ho oddaně.
Kdo vzývá Boha pro jmění,
by žil a čest měl, chválení,
ten ve klamném je domnění.
Kdo prosí v smrti náručí,
ať netrestá ho, nemučí,
je vyslyšel, byť nejchudší.
Je lepší Boha vzývati,
bych mohl ho uctívati,
než vlastní spásy doznati.
Jej vzývat může bezpečně,
kdo touží ctít ho výtečně,
Bůh neslyší ho netečně.
Mé útočiště, Bože můj,
pokorně prosím, při mně stůj,
ať ctím tě celý život svůj!
Většina žalmů těchto jest nepřeložitelná pro
příliš odborné terminy filosofické, jimiž jsou
přeplněny a které Lull namnoze, často i proti
duchu latiny vymyslil a jichž i v katalanštině
užívá. Jeho systém filosofický založen je na