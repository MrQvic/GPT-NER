Na začátku prázdnin vyjeli jsme si na Pernštýn. Již u Nedvědic vítal nás
s vrchu velebný Pernštýn, který tají v sobě tolik památek země moravské. Poněvadž
byla ve hradě návštěva, musili jsme počkati. Teprve asi o dvou hodinách byl nám
vstup dovolen. U hradu stál ohrazený tis, který prý je tak stár jako hrad. Ve hradě
viděli jsme mnoho síní: síň spiklenců, obrazárnn, v níž byl obraz „Bílé paní“, dále
sbírku přírodnin a na konec hladomornu. Pak jsme se šli podívati na věž. Tam
byla čtyři okénka a v nich skla různých barev. Jedno bylo červené, jiné žluté, zelené,
fialové. Byla to roční počasí; zelené bylo jaro, červené léto, žluté podzim, fialové
zima. Fialové se mi nejlépe líbilo. Vypadalo to venku, jako by sníh padal. Nerada
opouštěla jsem kraj tak krásný.