byla bývala u zpovědi. Nechť mi to přišlo,
jak přišlo, já nereptám, vím, že to moje
matka přec jen tuze dobře myslila, třeba
učinila, co učiniti neměla, proto jsem si
její památky vždy nade vše vážila“
A stará žebračka s upřímným pozdravem
ubírala se klopýtavě dále vzhůru ke kostelu,
jehož zvony slavnostně hlaholily v jasném
ranním vzduchu.
Dlouho ještě po odchodu jejím zůstala
jsem na svém místě. Zamyšlena jsem po-
hlížela k „Březí“, kdež odpočívala neuvě-
domělá, nešťastná vyznavačka oněch theorií
pessimistických, jimiž o několik desítiletí
po její násilné smrti někteří učenci tak
mnohou mysl rozrušili, tak mnohé srdce
znepokojili a tolik pohoršení spůsobili.
Nepřemítala jsem o podstatě jejich učení,
ale tázala jsem se samy sebe, nemají-li
přec jen pravdu ti, kteří tvrdí, že co krouží
v hlavách vzdělanců, mnohdy již dříve,
aniž má o tom svět tušení, zcela na za-
přenou zaplakalo v srdcích lidu?