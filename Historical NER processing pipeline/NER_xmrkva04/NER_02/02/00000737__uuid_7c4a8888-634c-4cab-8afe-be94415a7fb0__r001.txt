Školní rok 1880—81 počne 1. říjnem 1880.
a) Kdo chce býti přijat za chovance řádného, musí prokázati:
1. Stáří asi 16 let.
2. Zdravou a silnou soustavu tělesní.
3. Vysvědčení, že odbyl s dobrým prospěchem nižší gymna-
sium, neb realku.
4. Výkaz o bezúhonném chování, nevstupuje-li žák bezpro-
středně ze střední školy na ústav.
5. Revers sustentační, že chovanec jest s to, aby na své útraty
meškal na ústavě.
b) Chovanci mimořádní: Mimořádní chovanci mohou býti
přijímáni, nesmí však jich počet převyšovati desatý díl počtu
chovanců řádných.
Mimořádní chovanci vykázati se musí, že mají totéž před-
běžné vzdělání theorické jako chovanci řádní, aneb aspoň, že
odbyli 18. rok věku svého. Zavázáni jsou navštěvovati přednášky,
které byli zvolili a demonstrace ku přednáškám patřící, tak jako
řádní chovanci a podrobeni jsou těmž předpisům disciplinárním;
složí-li veškeré zkoušky, dostane se jim vysvědčení na odchodnou
(absolutoria). Poněvadž má ústav své hospodářství, není potřebí,
aby žák, když na ústav vstupuje, praxí hospodářskou se
vykázati musel.