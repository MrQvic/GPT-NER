Haec igitur tibi reliqua pars est; hic restat actus35); in hoc elaborandum est, ut rem-
publicam constituas, eaque tu imprimis composita cum summa tranquillitate et otio perfruare: tum
te, si voles, quum et patriae, quod debes, solveris, et naturam ipsam expleveris satietate vivendi,
satis diu vixisse dicito. Quid est enim omnino hoc ipsum diu, in quo est aliquid extremum?36
quod quum venit, omnis voluptas praeterita pro nihilo est, quia postea nulla futura est. Quam-
quam iste tuus animus numquam his angustiis, quas natura nobis ad vivendum dedit, contentus
fuit semperque immortalitatis amore flagravit. Nec vero haec tua vita dicenda est, quae corpore