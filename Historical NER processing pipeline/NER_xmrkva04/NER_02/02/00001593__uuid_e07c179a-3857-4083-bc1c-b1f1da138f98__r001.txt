nis. Sub huius quoque gloriosi principis
tempore sacratissimus pontifex et martyr
dei Stanislaus canonizatus est per domi-
num papam Innocencium quartum, in ec-
clesia sancti Francisci in civitate Assisia,
ubi inter cetera mirabilia eodem die mis-
sam papa celebrante, quidam nobilis de-
functus ad memoratam ecclesiam cum
allatus esset, parentibusque illius flentibus
et tumultum non parvum facientibus, idem
dominus papa ante altare beati Francisci
prostratus, prorupit in hoc verba: O in-
quit beate pater Francisce, si vera sunt
hec omnia, que de sancto Polonorum pro-
thomartyre audivimus, suscipe hodie no-
vum hospitem in novo signo. Quo dicto
statim ille defunctus resurrexit, per omnia
benedictus deus. Amen. Iste sanctus Sta-
nislaus in terra iacuit a die passionis
usque ad canonizationem eius annis 174
minus dimidio. Hec autem canonizacio
facta fuit anno 1253. Mortuus est autem
Boleslaus dux Cracovie et Sandomirie sine
prole, vir dei plenus, pudicicia cum sua
coniuge integraliter conservata. Sepultus
est apud fratres Minores in Cracovia, cuius