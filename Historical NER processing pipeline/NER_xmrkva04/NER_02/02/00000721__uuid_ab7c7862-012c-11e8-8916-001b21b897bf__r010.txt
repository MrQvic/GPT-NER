Rozpočtový výbor poslanecké sněmovny.
Povšechná rozprava o státním rozpočtu na rok 1930.
Rozpočtový výbor pokračoval za předsed-
nictví dra Černého v rozpravě o rozpočtu mini-
sterstva zahraničních věcí.
Promluvili tři němečtí řečníci, národní socialista
Knirsch, sociální demokrat Dietl a člen hospo-
dářského souručenství dr. Kafka. Všichni tři se za-
bývali výsledkem haagského vyjednávání. Poslanec
Knirsch projevil přesvědčení, že dru Benešovi se
křivdí, neboť vynaložil vše, aby pro Československo
vymohl příznivé podmínky. Posl. Dietl žádá fi-
nanční správu, aby se zařídila tak, aby mohla dostáti
přijatým závazkům. Posl. dr. Kafka svoje stano-
visko zdůraznil takto: Na evropské půdě jsou pouze
dlužnické státy a jediným věřitelem je Amerika. Vý-
sledky práce československé delegace nejsme zkla-
máni, bylo docíleno snížení nadměrných závazků a
jest naprosto lichou domněnka, že by bylo možno do-
síci více.
Posl. dr. Moudrý (čsl. nár. soc.) nesouhlasí s
návrhem dra Rosche, aby byl zřízen zvláštní repa-
rační výbor, neboť postačí oba výbory dosavadní, roz-
počtový a zahraniční.