Ó duše drahá, hrany tobě zvoní
a smutno šeré naplnilo kraje.
Tam horké slzy bolesti se roní,
tu na rtech píseň vzkříšení nám taje.
Ó duše něžná, pel tvůj bez poskvrny
a poslání tvé dokonáno jest,
hleď, ty tam meze, překážky a trny,
ta tam spousta kamenitých cest.
Ó duše milá, dobrá duše Boží,
tys utrpením stláno měla lůže,
dnes Pán však z něho odstranil ti hloží,
v ně měkce vystlav pěkné bílé růže.
Ó duše tichá, čistá duše cností.
pro květ tvůj tady nebylo snad místa,
tys do zvadnutí nemohla zde rosti,
tys radši došla dokvétat u Krista.