„Odejet!“ odpověděla pevně.
„S ním?“
„Ano!“
„Děti opustit?“
„On je dá do ústavu!“
„Což jste o tom mluvili?“
„Mluvili jsme o tom, co s dětmi, kdybych umřela.
Je to prosté. Ostatně, jaká jsem já matka?“
„A co jednou, před nimi jak se zodpovíš?
„Jak se zodpovídá moje matka přede mnou? Ta-
ková jsem, jakou mě vychovala!“
„Mají být proto tvé děti také nešťastny?
„Ach, nepodlamuj mě, sotva jsem se uchytila;
nežila jsem ještě a chci žít!“
„Proč jsi nežila?“
„Ne, neptej se tak suše, rozčiluješ mě. Což ne-
znáš Rögra, jaký je člověk? Vedle něho všechno
ve mně křičelo touhou po domově. Ve všech ner-
vech, ve všem mase, v celém člověku volalo to:
»Kdybych měla domov, kdybych měla domov«!“
„Ale ty jej máš!“
„Kde?“
„Tam, kde jsou tvé děti!“
„Ale domov je pokoj duše, domov je tam, kde
si odpočíváme po práci, domov je tam, kde může-
me večer položit hlavu na teplé mužovo rameno
a pohledět mu do neroztržitých očí.“
„Ale to všechno máš!“
Markéta se výsměšně zasmála.
„U toho rozkošnického sobce, který se domnívá,
že by svět zahynul, kdyby nekomponoval! A k té
duši, která se nedovede sdělit, která se nedovede