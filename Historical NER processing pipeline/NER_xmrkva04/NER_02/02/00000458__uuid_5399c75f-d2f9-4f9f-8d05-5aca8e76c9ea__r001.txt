nemůže zábavní výbor, vzdor vynaložení veškerých sil, času, práce
a námahy, vykázati se skvělým úspěchem, neboť po zapravení
značných výdajů 142 zl. 59 kr. odvedeno pokladně 14 zl. 89 kr.
čistého výtěžku.
Smutný zajisté to úkaz pro jednotu v tak vážné době.
Jest litovati toho, že pokladně dostalo se tak skromné částky
— však nedalo se ani jinak očekávati — jelikož požadavky účinku-
jícího personálu všech tří kapel, namnoze jednotě náležejících, a
pak ona nápadná nečinnosť našich pánů členů vůbec — kteráž se
při jakémkoliv podniku ve prospěch jednoty a na rozmnožení jmění
jeví — naprosto vyloučily možnosť příznivého výsledku se dodělati.
K vřelým díkům zavázáni jsme kapelníkům pp. J. Schustrovi,
J. Švarcovi a J. Kotvovi za vzácnou ochotu, kterouž koncertní
produkci věnovali, a mistrným řízením svým k umělecké platnosti
povznesli.
Nejvřelejší díky vysloveny buďtež velevzácným příznivcům
jednoty naší pp. B. Grundovi a V. Svatoňovi, majetníkům
knihtiskárny na Král. Vinohradech, kteří nejen že veškeré tiskové
potřeby pro jednotu naší velmi mírně účtují, alebrž i darem 2 zl.
u příležitosti pořádání koncertní produkce, pokladnu obmysliti ráčili.