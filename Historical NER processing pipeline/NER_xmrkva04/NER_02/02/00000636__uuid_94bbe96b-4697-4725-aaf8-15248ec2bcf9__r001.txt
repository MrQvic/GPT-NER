Státní závěrečný účet za rok 1931, sestavený v dosavadní syste-
matické úpravě, vykazuje již silné stopy upadající hospodářské kon-
junktury. Ve zprávě rozpočtového výboru senátu poukazuje se na
to, že státní hospodaření toho roku skončilo, jak vyplývá z rozvahy
náležitostí preliminovaných a nepreliminovaných, schodkem Kč
2.081,224.131.14. Ovšem naznačuje se, že tento schodek jest zčásti
pouze účetní, neboť nutno z něho odraziti ryze účetní a průběžné
částky nepreliminovaných výdajů v celkové výši 728,099.464-42 Kč,
dále že se snižuje uvedený schodek o vyšší platby nad náležitost
u některých státních podniků a u některých dávek a o nedoplatky
některých náležitostí; celkem činí tyto částky 862,470.049.06 Kč,
a že zbytek schodku uhrazen byl z příjmů mimo rozpočet, to jest
z úvěrních operací, aktivního salda záloh a z pokladních hotovostí.
Příčiny značně nepříznivého výsledku státního hospodářství