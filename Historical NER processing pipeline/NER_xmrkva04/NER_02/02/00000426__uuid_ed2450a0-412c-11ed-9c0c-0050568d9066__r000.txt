Vyvíjející se přirozený smysl pro dobro
a méně dobro, či, jak častěji se praví, pro
dobro a zlo nejlépe vyvíjí se přirozeným
chápáním krásna, jehož nevyčerpatelnou
studnicí jest kniha Přírody.
Tam nalezne dítě vzněty nejušlechti-
lejší, vzory nepřekonatelné, tam probudí
se v něm nejsprávnější smysl pro vše
umělecké.
Smysl pro harmonii barev, linii, plastiku
formy, vše to musí jíti ruku v ruce v dů-
ležité této době vývojové. Vliv hudby jest
příliš dobře znám, než aby o něm bylo
třeba se šířiti, neboť hudba celou svojí
podstatou jest průsekem pláně fysické
s plání astrální, proto působení její může
býti právě tak prospěšno, jako na závadu,
pokud působí na dítě z vně dovnitř.
Vodění dítek do síní koncertních, právě
jako do divadel, nelze ve věku tom ze sta-
noviska všeobecného vůbec schváliti, ne-
vyjímaje ani t. zv. dětská představení, ho-
vící pouze choutkám dětským více, než
aby byla jim vzorem, vodítkem. Proti
tomu biografy moderní a panoramata
v rukou správného vychovatele jsou
v době té prostředky znamenitými.