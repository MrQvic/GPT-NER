Podávám v následujícím seznam publikací Seydlerových. K snazšímu pře-
hledu jsou publikace tyto roztříděny ve čtyři odbory.
Odbor A. obsahuje vědecká jeho pojednání samostatná, tedy takové práce
původní, kteréž jsouce psány jen pro odborníky, jsou obohacením vědy a mají
význam internacionální. Některé z nich byly otištěny v odborných časopisech
zahraničných, o jiných byly podány referáty.
Odbor B. obsahuje jeho velké spisy souborné; jejich význam jest specielně
český, jsoutě obohacením naší literatury naukové.
Odbor C. obsahuje jeho orientační články vědecké. Články tyto, psané
vesměs jazykem českým, sloužily potřebám studujících, zejména mathematiky,
fysiky a astronomie; účelem jich bylo studujícím těmto usnadniti studium
jistých partií vědeckých aneb orientovati je o některých otázkách denních.
Odbor D. obsahuje jeho orientační články populární; kdežto předcházející
byly psány pro studující, tož tyto napsal Seydler většinou jazykem českým
pro vzdělané obecenstvo širší.
Poslední odbor E. obsahuje jeho úvahy kritické.