Linoleum se vyrábí z korku, dřevěné moučky nebo i jiných
podobných, hlavně vláknitých hmot a pojiva, jímž je okysli-
čený lněný olej. Dále se přidávají pryskyřice a nerostná barviva,
na př. okr. Nejprve se okysličuje vařený lněný olej účinkem
vzdušného kyslíku a slunečních paprsků při teplotě asi 30°C na
kyselinu linoxynovou a linoxyn. Vzniklá hmota se mele, mísí
s pryskyřicemi, korkem nebo jinými zmíněnými výplněmi a pak
nanáší a nalisuje na jutovou tkaninu.
Náhradní hmota za linoleum se vyrábí mimo jiné tím způ-
sobem, že se na jutovou tkaninu nanese faktis, připravený zahřá-
tím směsi oleje, přirozené pryskyřice a síry a jejím prodmýchá-
váním vzduchem. K faktisu mohou býti přidána barviva a jiné
přísady. Po nanesení faktisu na tkaninu se tato vede mezi horký-
mi válci. Při tom dojde k vulkanisaci.