Klaníme se tobě, Pane Ježíši Kriste, a
dobrořečíme tobě, neboť svým sv. křížem
svět jsi vykoupil.
Ač je Kristus Pán úplně nevinen, přece
se dává odsouditi a chce pro nás podstou-
piti přehořkou smrt. Poznej z toho, čeho
od tebe žádá. I kdybys byl sebe ctnost-
nější, musíš se s ním odsouditi na smrt.
Všechny nezřízenosti v tobě musí zemříti.
Odsuď tedy statečně k smrti ještě to, co je
v tobě zlého a co se v tobě vzpírá milosti
Boží.
Pane Ježíši, začnu bez váhání jednati
podle tvého příkladu. Ty sis nezasloužil
rozsudku smrti, a přece jej přijímáš. Ko-
likrát jsem ho zasloužil já sám! Nebudu
se již vzpírati. Odevzdávám se ti úplně a
již nic ti neodepru, poněvadž chci žíti do-
konale podle tvé nejsvětější vůle. Pomoz
mi splniti to předsevzetí.
Pro své svaté drahé rány, Ježíši ukřižo-
vaný, smiluj se nad námi.