po staletí v antagonismu. Racionalisace veřejné správy má pro naše po-
měry státní ještě jiný specielní význam se zřetelem na okolnost, že máme
ve státě značné jinonárodní menšiny. Péče o dokonalou správu je jedním
z prostředků jak učiniti společenství státní žádoucím, jak zmírniti třecí
plochy a ubírati půdu iredentě. Racionalisace veřejné správy musí býti
prováděna na celé čáře, vyplývá to z všeobecnosti racionalisačního pro-
blému, neboť jinak by racionalisační úspěchy získané ve výrobě, oběhu
a spotřebě byly zmenšovány nehospodárnou veřejnou spotřebou. Nejkrás-
nější úspěch racionalisace veřejné správy leží však ve všelidském zájmu,
neboť ve veřejné správě v tomto každodenním styku lidí mezi sebou vi-
díme takřka vzor pro obecnost jak potřebujeme navzájem služeb jeden
druhého, jak postupující dělbou práce se stává naše hospodářství složitěj-
ším a naše osudy vzájemně na sobě závislejšími. Zde si nejvýrazněji
uvědomujeme sociální solidaritu všech výdělečně činných lidí.
Bude záslužným činem Masarykovy Akademie Práce, podaří-li se v naší
veřejnosti vzbuditi alespoň část toho zájmu, jaký projevili směrodatné
kruhy ve švýcarech pro otázku zhospodárnění veřejné správy.