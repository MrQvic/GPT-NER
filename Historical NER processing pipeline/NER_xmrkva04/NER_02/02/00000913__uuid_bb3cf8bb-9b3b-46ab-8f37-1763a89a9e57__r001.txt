novicovská cvičení jako postulant, nemáš se přece v ničem lišiti
ve svém poměru ke klášteru, ve své horlivosti a ve svém cho-
vání od vzorného novice. Chovej se jako vzorný a učelivý syn,
plný důvěry ke každému členu řeholní rodiny, vážnosti a úcty
ke všem jejím zvyklostem. Tak s neúnavnou pílí a snaživou hor-
livostí upředeš své duši důstojné roucho profesní, jímž ozdoben
budeš se moci objeviti u svatební hostiny Beránkovy před oltářem
Páně a jednou před nebeským jeho trůnem. Upředeš své roucho
z nitek odpírání a za přispění milosti, kterou tvůj nebeský Otec
skrze Ducha Svatého rozesel nade všemi oněmi cvičeními, jež
společný řád kláštera a noviciátu od tebe vyžaduje. Nenech proto
žádnou tuto nitku milosti Boží přijíti na zmar; shromažďuj všechny
a spřádej si z nich bohumilé roucho svatební.