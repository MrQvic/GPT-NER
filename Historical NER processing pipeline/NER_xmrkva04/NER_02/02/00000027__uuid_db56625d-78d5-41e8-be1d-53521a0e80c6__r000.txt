Maguscha, uxor Andree de Michowicz, per tres annos et dimidium lingue
officium et usum pedum omnino perdiderat, ita quod linguam in tantum spasmatam
habebat, ut in ore ipsius de ea modicum appareret, sensum quoque ac motum
pedum suorum non habuit penitus. Mater ergo ipsius, confidens filiam suam per
sancte Hedwigis merita posse a domino liberari ab illis egritudinibus, votum vovit,
ut ipsius sancte tumulum una cum filia visitaret, quod et fecit. Perveniens quoque
in Trebnicz, quatuor continue ebdomadibus manens ibidem, ipsa Maguscha rependo
cottidie sancte mausoleum visitavit3. Tandem per visum quedam splendida et for-
mosa domina ei dixit: „cur iaces? curre ad ecclesiam!“ que statim, ut potuit,
reptando velocius intravit monasterium prefatamque pervenit ad tumbam. Sed
quia loqui lingua“ non poterat, devoto affectu cordis orabat, ut ei sanitas lingue