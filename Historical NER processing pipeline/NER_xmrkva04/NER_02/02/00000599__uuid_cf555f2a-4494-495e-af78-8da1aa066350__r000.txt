ale alespoň mi pověz, co dělají na vysokých horách
ta bílá děvčátka?“
„Předou!“ odpověděla jí Helena, která zapo-
mněla, že děvčátka vymyslila si vlastně Lili a ne
ona.
„A co předou?“
„Z vláken nitky hebké!“
„A co s nimi pak dělají?“
„Napínají je na velkou harfu jako struny,“ od-
bývala ji.
„Na takovou, která sama ve větru zpívá?
„Na takovou.“
„A která v bouři hučí?“
„Ano, mé dítě, která v bouři hučí.“
„Ale, maminko, vždyť struny, jsou-li tak jemné,
vítr zpřetrhá!“ pokračovala Lili ve svém vyzvídání.
„Zpřetrhá, mé dítě, a zamotá!“
„Nezpívají potom?“
„Nezpívají!“
„Pak asi zase napředou nových nitek a znova je
napínají!“
Vila se spuštěnými záclonami kypře narostlého
psího vína, se zavřenými dveřmi stála tichá, když
se k ní přibližovaly, a také na ní byl zřejmý zítřejší
jejich odjezd.
Hájek cypřišový, který se u jejích boků tísnil,
ztrnule se modral zelení, večerem proměněnou.
Plané hvozdíky rděly se v šeru smutně jako na
hrobech.
Když Helena došla ke dveřím, ohlédla se na alej
starých stromů, zalitou měkce šedí, a zdálo se jí,
že se loučí s živou bytostí.