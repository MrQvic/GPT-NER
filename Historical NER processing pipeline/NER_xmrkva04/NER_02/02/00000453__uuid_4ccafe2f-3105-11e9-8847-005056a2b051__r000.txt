počtu druhů a geologického, jakož i geografického jich rozšíření, což
myslím, že jest celému spisu jen na prospěch.
Geologická a palaeontologická bádání v zemích mimoevropských
dnes velmi čile pokračují — máme již pravidelné výzkumy v Sev.
Americe, v Indii Východní, v Žaponsku, v Australii a v Tasmánii;
v ostatních zemích jest badatelů také celá řada —; o Evropě ovšem
ani nemluvím — a tu není arci tak lehce možno v těch oborech,
když chceme exaktní vědu pěstovati a ne jen domněn-
kami a hypothesami se zanášeti, něco zcela nového neb úplně
samostatného podati; zde se musí mimovolně práce jedněch o práci
druhých opírati — a jest tedy monografické pojednání některého
oboru, za těchto okolností, prací ještě nejvděčnější a nejzáslužnější; neb
dnešního dne se může sotva více očekávati, aby jeden sám dostatek
věděl aneb, aby jeden sám všechno věděl — jak moto shora uvedené
pěkně vyjadřuje.
Neváhám práci odevzdati veřejnosti v přesvědčení
že případné nedostatky, které by snad sem tam se ob-
jeviti měly, zajímavostí předmětu a důležitostí účelu
práce dostatečně omluveny budou.