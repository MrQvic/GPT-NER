Dosti jest již té nevděčné práce drobečkové,
jak v politice tak i v hospodářství v naší vlasti.
Nás čeká a žádá práce vděčná, práce velikého
slohu. Ona práce nás roztrhovala, roztrpčovala;
tato však nás spojí a uspokojí. Ve jménu vroucí
lásky k vlasti, a ve jménu šlechetné lásky
k bližnímu opusťme působiště malicherných a
ješitných zájmův místních a osobních, a pra-
cujme pro celý národ; neboť užitek z práce té
jen nám výhody přinese a my, kteří jsme se
práce súčastnili, sami si na jejím ovoci po-
chutnáme.
Co listů v Čechách vychází, tolik je ve
vlasti zájmů, a mnoholi zájmů, tolikero jest
vrstev, tříd, korporací, jednot, klubů, besed, od-
borů, veřejných i soukromých činitelů a repre-
sentantů. Bohužel že až dosud vše označeno
jest pouze jako místní, ale nic jako celkové.
A i co celkovým by se nám býti zdálo, jest
zase osamoceno, a na sebe odkázáno. Jest po-
vinností národa spojiti dohromady ty
všechny veřejné i soukromé faktory a činitele
v jedno sdružení, v zemský národní výbor.
Zemský národní výbor rozdělil by pak
všechny ty frakce na komisse a přiměl by je
tak nejlepším spůsobem k opravdické zdárné
a prospěšné činnosti, jak se stránky národní,
tak i se stránky sociální.