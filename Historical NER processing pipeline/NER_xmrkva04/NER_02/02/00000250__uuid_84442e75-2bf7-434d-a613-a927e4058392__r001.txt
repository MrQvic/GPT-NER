*) V minulých dnech vyšel článek v denním tisku, z něhož jest patrno,
že pisatel neporozuměl ušlechtilým snahám pí. Frederickové. Otiskuji tudíž
úryvek z jejího dopisu, který mi psala dne 1. dubna 1926: „... Nehledě ke
všem těm pokrokům v domácnosti, v nichž Amerika jest snad napřed, doufám,
že u vás neopustíte zvyky a pokrmy vlastní, které jsou velmi cenné. Na pří-
klad polévky každý den nemohou býti nahraženy konservami. Zvyk vařiti
kaše po několik hodin nemůže býti nahrazen našimi předvařenými pokrmy.
Nemáme u nás chléb, který ve výživnosti by se rovnal vašemu chlebu žitné-
mu a ječnému. Žila jsem po 9 let v Rusku, a ač v mnohém ohledu to není
totéž, jest to přece mnohem více podobno vám, než u nás. Chci říci, že i při
všem enthusiasmu pro vše nové neopouštějte, prosím, podivuhodné pokrmy
a vaření a trpělivost v práci, kterou my myslím jsme ztratili...