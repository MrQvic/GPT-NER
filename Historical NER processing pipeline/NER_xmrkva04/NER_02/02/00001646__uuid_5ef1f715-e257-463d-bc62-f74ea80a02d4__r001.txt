Lllustris ac Pontissime Rex, salutem et lumen Divinae Gratiae. Quam
infensi Nationibus omnibus semper fuerint et futuri sint Turcae, extensum
ab ipsis longe lateque, humano Divinoque jure violato, Imperium ac inex-
plicalibis eorum dominandi libido abunde declarant. Ad providam hinc aliorum
Principum Regumque sollertiam ac vigilantiam spectat, sibi invicem praesto
esse, atque adversus communem et implacabilem hostem, ubi occasio
poscat, acriter insurgere, ne scilicet novis in dies auctus incrementis unum-
quemque tandem sub sua redigat potestate. Cum autem constantis famae
testimonio cognitum habeamus ac plane perspectum, Celsitudinem tuam
iis praeditum esse excelsi atque invicti animi dotibus, quibus regem
maximum insigniri opus est, merito confidimus, fore ut, ubi cognoveris, eosdem
Turcas ingentibus undique coactis viribus Hungariae regnum aggressos fuisse,
fortissimos exercitus tuos in ipsorum ditiones immittas ad ulciscenda damna,
quae praeclarissimo regno tuo toties intulerunt et inferre parati sunt. Exsere
taque, Rex Potentissime, publicarum iniuriarum vindicem gladium, amplectere