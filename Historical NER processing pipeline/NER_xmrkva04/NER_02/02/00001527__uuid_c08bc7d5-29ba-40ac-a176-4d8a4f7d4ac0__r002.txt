základním, z kterého vychází regulační program města, který
je podkladem pro rozdělování pozemků na místa stavební a který
je předpokladem pro realisaci konkretní stavby, dávají tušiti, že
stavební předpisy, upravující svými ustanoveními o regulaci měst
podklad pro programovou stavbu měst a usměrňující řízením parce-
lačním a stavebním stavební podnikání vůbec, jsou v úzkém stavu
k problému hodnoty městských pozemků a bytové otázky; bude
tudíž zkoumati, jakým způsobem a v jaké míře do něho zasahují.
Za správného postupu, s jakým bychom se jistě vždy ve stavbě
měst rádi setkali, dostává se městská půda do tří stadií, represen-
tujících stavební řízení v širším slova smyslu: do stadia řízení
regulačního, které s hlediska budoucího stavebního programu obce
určuje zastavitelnost či nezastavitelnost pozemku, t. zv. řízení par-
celačního, které pozemkům, pojatým regulačním plánem mezi plo-
chy zastavitelné, dává formální (právní) sankci míst stavebních
(stavenišť) a řízení stavebního v užším slova smyslu, jehož před-
mětem je jednání o projektu konkretní stavby a jehož klad-
ným výsledkem je stavební povolení.