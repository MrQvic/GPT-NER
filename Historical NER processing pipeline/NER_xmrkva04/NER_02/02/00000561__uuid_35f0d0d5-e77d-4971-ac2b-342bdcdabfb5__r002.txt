4. O každé zkoušce kandidátově se píše zvláštní protokol,
který podpisuje předseda a examinátoři. Protokol obsahuje
kromě otázek také posudek examinátorů o jednotlivých částech
ústní zkoušky. Výsledek zkoušky z každého předmětu se vy-
jádří jako: 1. velmi dobrý, 2. dobrý, 3. dostatečný, 4. nedosta-
tečný. Po odhlasování známek z jednotlivých předmětů stanoví
se průměrný prospěch.
5. Nevyhoví-li kandidát při zkoušce, může ji opakovati jen
z těch předmětů, v nichž neobstál. Nevyhoví-li jen v některé sa-
mostatné části předmětu (v zoologii jako části přírodovědy a
pod.), opakuje pouze tuto část, jestliže v ostatních částech před-
mětu má vědomosti aspoň dobré. Zkoušku lze opakovati zpra-
vidla jen u téže komise po lhůtě, stanovené komisí, ne však dříve,
než za tři měsíce; neobstál-li však kandidát úplně ze všech před-
mětů své skupiny, může opakovati zkoušku nejdříve po roce.
Děkanství může povoliti jen dvojí opakování zkoušky.
6. Rozhodne-li se kandidát po úspěšném vykonání první
státní zkoušky změniti nebo rozšířiti svou aprobační skupinu,
koná doplňovací zkoušky jen z odlišných předmětů nebo z těch
předmětů, o které svou aprobaci rozšiřuje.