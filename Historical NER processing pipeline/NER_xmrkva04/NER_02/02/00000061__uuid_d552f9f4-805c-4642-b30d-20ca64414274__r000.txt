Kdyby mohl některý starý plášť mluviti,
kolik krásných věcí by vyprávěl o dobrém
srdci, které tlouklo pod ním.
Nikdy nevíte, jak vás kdo miluje, dokud
nevíte, kolik dovede pro vás trpěti, právě dle
trpělivosti měří se láska.
Jdi z dílu světa do dílu světa, z králov-
ství do království, z bohatství do bohatství,
z radovánky do radovánky a nenajdeš štěstí.
Celá země nemůže uspokojiti nesmrtelnou duši,
jako nemůže utržený kvítek v ústech hladem
mroucího utišiti jeho hlad.
Království Boží — praví sv. Pavel —
jest spravedlnost, pokoj a radost v Duchu
Svatém a praví nám též, že ovoce a světlo
jest v dobrotě, spravedlnosti a pravdě. O slu-
žebníci Ducha Svatého, choďte jako dítky
světla a žijte s Ježíšem ve velebné svátosti
Oltářní, nebo Ježíš jest světlo světa.
Bůh jest naše světlo, čím dále jdeš od
Boha, tím více jdeš do tmy. Když víra vadne,
vadnou všechny ctnosti, když víra se ztratí,
všecka ctnost se ztratí.
Vojáci dokazují věrnost a statečnost svou
ne v míru, ale v boji!