Monsignor Vice-Cancelliere mi scrive, insinuandomi il bisogno di pro-
curar che S. Stà si degni di scrivere alli due gran Generali del Regno e di
Lituania, et alli due Generali Campestri, ancora esortandoli con le forme più
efficaci e proprie al gran zelo di S. Bne alla continovatione vigorosa della
guerra, commendando l'operato nella Campagna presente, nella quale perchè
i Lituani quasi nulla han fatto, converria perciò ne Brevi diretti a questi
lodar in generale le operazioni della Natione.
Scorge la Corte ò pure li pare di scorgere della tepidezza in alcuno di
detti Generali, e sospetta dell' animo di alcuno di essi.
La Regina mi hà detto che il Vice-Cancelliere l'avvisa di havermi
scritto cosi di ordine del Rè.
Se piacesse à S. S'à scrivere tali Brevi come stimo esser molto bene,
saria espediente il trasmetterli presto à me, si per rimediare, come anche per
sollecitare i preparamenti per la nuova Campagna il che tocca à Generali.