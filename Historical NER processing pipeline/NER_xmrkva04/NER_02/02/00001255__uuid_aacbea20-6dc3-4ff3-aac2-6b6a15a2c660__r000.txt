Od Markétky, z její cesty do Ameriky, měla Míla
již řadu pohlednic. Konečně přišel také dopis, ob-
šírný dopis z Chicaga, kde Borový nastoupil zkušební
praxi v jedné z největších továren textilních.
Markétka se pak rozepsala častěji. Z dlouhých je-
jích dopisů vanulo vždy tiché štěstí a spokojenost.
Míla, ačkoliv nebyla z nejhorlivějších dopisovate-
lek, Markétce odpovídala vždy ihned. Tak vyvinula
se mezi věrnými přítelkyněmi velmi čilá korespon-
dence, z níž téměř hodinu za hodinou dalo se vypo-
zorovati, co dělá Markétka v Chicagu, a co děje se
nejen v Libuzi, ale i v Přívratech a — Měkošicích.
Ano, Měkošice byly nyní často jmenovány, nejen
jako příští sídlo mladé domácnosti Míliny, ale i jako
dočasné místo pobytu Mínina, podle jména nyní paní
Klíbové.
Hned první neděli po svatbě Mínině, když Cyril
přijel do Libuze, požádala ho sestra, aby jí v Měkoši-
cích poskytl útulek do té doby, než bude moci jeti
za manželem na Slovensko. Otec doma i po svatbě