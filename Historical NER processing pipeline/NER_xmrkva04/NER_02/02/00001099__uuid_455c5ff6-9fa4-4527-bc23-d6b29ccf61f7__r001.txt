utěsněny. Výúsť při silnici zařízena je opět ku přímému měření
drenážní vody z obou dílů výzkumného pole.
Účelem obou v r. 1925 zřízených výzkumných polí drenážních
v Kuří (okr. Říčany) je sledovati a vzájemně srovnávati účinek
různě uspořádaného odvodnění při témže obdělávání, hnojení a téže
plodině na témže pozemku. Současně zjišťováno bude množství
a jakost drenážní vody z jednotlivých dílů výzkumného pole
prvého. Hlavní péče věnována bude zjišťování množství a jakosti
sklizní jakožto konečnému efektu odvodňovacích úprav.
Poněvadž odvodnění dokončeno bylo až v podzimním období
r. 1925, nebylo k sledování účinku dosud přikročeno. K zjišťování
množství atm. srážek funguje v Kuří ombrometrická stanice, již
bude lze doplniti na agrometeorologickou stanici IIIb, takže oba
výzkumné objekty v Kuří stanou se předmětem pozorování vý-
zkumné stanice drenážní II. řádu.
Další výzkumné objekty drenážní dosud vyšetřené a navržené
nalézají se ve stadiu příprav neb provádění.