Vyrábějí se mísením bílkovin nebo zahuštěné nebo suché
krve s různými výplněmi, po případě také s fenolem. Směsi se
lisují a tvrdí formalinem. Na př. se 100 dílů suché krve s 25 díly
křídy, kysličníku zinečnatého, kysličníku titaničitého a pod. a
s 15 díly vody smísí a lisuje za horka a výlisky se tvrdí forma-
linem. Podle jiného příkladu se 100 dílů krve smísí se 40—60 díly
fenolu a 40—60 díly formalinu (40%). Pak se přidá 70 dílů
suché krve. Po vysušení se hmota formuje tlakem 150 až 300
atmosfér při teplotě 80 až 120° C. (Býv. rakouský patent čís.
94.783, německé patenty D. R. P. čís. 456.124, 467.004, 541.587.)