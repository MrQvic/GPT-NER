Illuxerunt fulgura ejus orbi terrae:
vidit, et commota est terra.
Montes sicut cera fluxerunt a facie
Domini: * a facie Domini omnis terra.
Annuntiaverunt caeli justitiam ejus: *
et viderunt omnes populi gloriam ejus.
Confundantur omnes, qui adorant
sculptilia: * et qui gloriantur in simu-
lacris suis.
Adorate eum, omnes Angeli ejus: *
audivit, et laetata est Sion.
Et exsultaverunt filiae Judae, * propter
judicia tua, Domine.
Quoniam tu Dominus Altissimus super
omnem terram: * nimis exaltatus es super
omnes deos.
Qui diligitis Dominum, odite malum:
* custodit Dominus animas sanctorum
suorum, de manu peccatoris liberabit eos.
Lux orta est justo, * et rectis corde
laetitia.
Laetamini, justi, in Domino: * et con-
fitemini memoriae sanctificationis ejus.
Gloria Patri, etc.
Ant. Dignare me laudare te, Virgo
sacrata: da mihi virtutem contra hostes
tuos.