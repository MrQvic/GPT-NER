Vysokoškolským vzděláním neotvírají se jen širší obzory
učitelům jakožto vzdělavatelům našich dětí a našeho lidu, ote-
vírají se jím širší obzory učitelům jakožto hlavnímu sboru naší
inteligence v nejvlastnějším smyslu toho slova, učitelům jakožto
pracovnímu kádru, z něhož rekrutuje svoje vyvolené duševní
práce a tvorba veškerá. Učitel už svým povoláním chtě nechtě
se ustavičně střetá téměř se všemi duchovými problémy, je znova
a znova puzen k odpovědím na otázky, na které jiné řady vzdě-
lanstva snáze zapomínají než vzpomínají. Tento jeho neutucha-
jící zájem není však vybaven sběhlostí ve vědecké methodě, která
je předpokladem jeho soustavného a úspěšného úkoje. Vysoko-
školské vzdělání učitelstva prohloubí teprve náležitě základy
učitelského sebevzdělání, v němž spatřuji neméně důležitý smysl
učitelova poslání, než je smysl jeho poslání mezi dětmi. Vysoko-
školské vzdělání učitelstva rozšiřuje takto znamenitě výběrové