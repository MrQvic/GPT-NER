(1) Učitelé se zkouškou učitelské dospělosti a způsobilosti
pro obecné školy, vykonanou podle zkušebního řádu pro zkoušky
učitelské způsobilosti pro obecné a měšťanské školy (výnos
MŠANO ze dne 23. ledna 1935, č. 56 827/34-I, v dalším jen zku-
šebního řádu z r. 1935) a dřívějších zkušebních předpisů, kteří
chtějí nabýti učitelské způsobilosti pro školy obecné podle pro-
zatímního zkušebního řádu pedagogických fakult, musí absol-
vovati alespoň čtyři semestry řádného studia na pedagogické
fakultě s nejméně 12 týdenními hodinami a vykonati tam
s úspěchem:
a) fakultní kolokvia z filosofie, sociální a sociologické pe-
dagogiky, estetické výchovy a z nástinu dějin pedagogiky;
b) státní kolokvia z biologie a z biologie dítěte;
c) státní zkoušku z obecné pedagogiky, obecné didaktiky,
obecné psychologie a psychologie dítěte, jazyka českého a slo-
venského a dějin československých a slovanských.
(2) Profesorský sbor pedagogické fakulty může do povinné
studijní doby započísti nejvýše dvěma semestry studium na
jiných fakultách nebo jiné studium rázu vysokoškolského, je-li
toto studium příbuzné se studiem na pedagogické fakultě.