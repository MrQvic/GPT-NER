V prvních dobách po svém objevu sloužily umělé pryskyřice
především za náhražky různých přirozených látek, jimž se svými
vlastnostmi velmi podobaly, zejména jantaru. Nerozpustné a ne-
tavitelné druhy byly opracovávány hlavně soustruhováním. Roz-
pustné druhy sloužily především k výrobě různých laků a nátěrů
a nahrazovaly zejména šelak. Když bylo seznáno, že z nich lze
připraviti prášek, který možno mísiti s nejrůznějšími přísadami
a barvivy a který možno lisováním za horka převésti v tvrdou,
netavitelnou hmotu, vyvinul se nový rozsáhlý průmysl, zabývající
se výrobou nejrůznějších předmětů z těchto umělých hmot.
Brzy byly seznány výhodné vlastnosti umělých pryskyřic a
jejich mnohostranná způsobilost k používání. Dnes proniká jejich
význam a použití do nejrůznějších oborů technické práce.
Fenoplastů se používá v podobě roztoků v lihu nebo jiných
rozpustidlech nebo v podobě vodných emulsí k napouštění papíru,
tkanin, dřeva a jiných průlinčitých hmot, omítek, fasád domů,
střech atd., jako lepidel nebo klížících folií (na př. tego), které,