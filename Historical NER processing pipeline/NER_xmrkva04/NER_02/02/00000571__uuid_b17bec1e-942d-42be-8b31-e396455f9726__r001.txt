Pro tentamine e scientia subeundo paretur conclave re-
quisitis ad scribendum necessariis ita instructum, ut omnibus,
qui ad examen convenerunt, sufficiant. Ad hoc conclave du-
rante examine nemini pateat aditus; sed neque examinandis
praeter necessitatis casum egredi liceat. Quoniam decretum
Concilii provincialis de concursu parochiali examinandis usum
aliquorum adjumentorum ad responsa scripto expedienda con-
cedit, liceat iis, qui examen subituri sunt, adferre Sacram
Scripturam versionis vulgatae, Concilium Tridentinum, Corpus
Juris Canonici, Instructionem pro Judiciis Ecclesiasticis in
causis matrimonialibus et Concordantiam verbalem Sacrorum
Bibliorum.