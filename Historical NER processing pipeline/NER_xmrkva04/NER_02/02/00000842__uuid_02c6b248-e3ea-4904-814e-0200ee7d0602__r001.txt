1. De approbatione concurrentium quoad scientiam judi-
cium ferri non poterit, priusquam omnia concursus acta ab
examinatoribus censa et ad Vicarium generalem remissa fuerint.
Redditis omnibus concursus actis definiet Vicarius gene-
ralis diem et horam atque locum ad conventum examinato-
rum, in quo de doctrina concurrentium sententia ferenda sit.
Ad hunc conventum scripto vocandi sunt omnes examinatores,
a quibus candidatorum vel elaborata vel praeter haec etiam
responsa voce edita censenda erant. Tres illi examinatores,
qui ad examen per omnes disciplinas censendum specialiter
deputati erant, huic conventui interesse debent; si quis reli-
quorum examinatorum conventui interesse impeditus fuerit,
sententia ab examinatoribus congregatis lata non irritabitur,
et ipse hac vice suffragii ferendi jure excidet.
2. Huic conventui Vicarius generalis etiam Notarium con-