Documenta, e quibus initia Ecclesiae Metropolitanae omni cum
certitudine et in majori extensione erui possent, probabilius jam
in conflagratione Ecclesiae inter Annos 1188—1198 pari fato perie-
runt; nam dum Anno 1304-o Venceslaus Rex Bohemiae pro filio suo
in Regem commendato decertans, cum asseclis suis Henrici Bani fi-
liis Strigonium irrupisset, fugatoque Michaële Archi-Episcopo de
Castro, confractis foribus Ecclesiae B. Adalberti, ex sacristia, ipsius
vasa sacra, privilegia, literas tam Nobilium Regni quam ipsius Ec-
clesiae, quae post beatum Stephanum Regem per diversos Reges suc-
cessive datae fuerunt (videlicet privilegium de Kesztölcz, de Durug,
de Zalasun, de Damás) cum aureis Bullis confecta destruxisset, la-
niasset, aut secum detulisset; in protestatione super his coram Capi-
tulo Agriensi interposita, literarum fundationalium, Ecclesiae Me-
tropolitanae Strigoniensis nulla mentio injicitur.