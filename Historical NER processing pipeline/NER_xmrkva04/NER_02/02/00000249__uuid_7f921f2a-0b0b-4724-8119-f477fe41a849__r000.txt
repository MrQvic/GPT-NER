Pane Ježíši, můj Spasiteli a Vykupiteli,
začínám se modliti křížovou cestu, abych
se posilnil a nadchl pro oběti, kterých vy-
žaduje vnitřní život v duchu smíru. Vím,
že to, co jsem ti dosud obětoval, nestačí.
Chceš, abych se ti odevzdal naprosto a bez
výhrady. Kolikrát jsi to již ode mne žádal!
Velice zahanben klečím před tebou.
Chtěl bych a zas bych nechtěl. Ale uzná-
vám, že bych se nikdy nestal dokonalým,
kdybych se neodevzdal bez výhrady tvé
nejsvětější vůli, tvé prozřetelnosti a milosti.
Posilni mě, můj Ježíši, abych konečně za-
čal, a ukaž mi na svaté cestě křížové, čeho
si ode mne žádáš.
Z lásky k tobě lituji všech hříchů celého
svého života. Maria Panno, průvodkyně
svého Syna, věrná až k smrti, buď mi vzo-
rem, matkou a učitelkou v duchu smíru a
oddanosti. Do tvých nejčistších rukou vklá-
dám všechny odpustky, které mohu získati
touto křížovou cestou, a obětuji je za duše
v očistci podle tvých láskyplných úmyslů.