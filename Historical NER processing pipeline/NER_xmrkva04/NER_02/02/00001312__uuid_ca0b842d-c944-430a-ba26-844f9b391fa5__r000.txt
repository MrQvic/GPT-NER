Ta píseň prostá, známá! — Nešťastnice
huslaře slepce kruhem obklopily,
jich tichý, bázlivý hlas rost vždy více,
až ve sbor sloučily se v ráz v té chvíli
Dojaty, v chvění, po letech tak mnoha
zas na okamžik nabyly tu v zmatku
nevinnost srdce, domov, otce, matku,
i duše klid, i slunce, i též Boha!
A v středu sálu děvče bledé, dítě,
v týl nachýlilo drobnou hlavu svoji;
vlas bujný, rusý stáčel se níž v roji,
až v stříbrných ji kaskad objal sítě.
Přivřela zrak jak ptáček unavený,
v tok písně hroužila svou duši celou...
— Ach! toť kraj rodný, známé zdi a
ves pod lesem, zří chatku osamělou...
Hle, vojín Kościuszky, toť otec šedý...
A stará máť, len tenký předouc hebce,
tím hlasem, který zlomil věk a bědy,
tu píseň též jí pěla při kolébce...
Kol vůně sena, tam keř trnky známý,
mohyla u rozcestí, les blíž brodu,
ten modrý kouř, jenž vil se nad chatkami,
zde okov, studně, nosila ztad vodu...
Mez, pole, struha, vše se míhá letem,
tam hruška, pole máku s pestrým květem,
a rybník v zeleni jak modrá přeska...
Zvon nedělní, tam kapela jde vesská,
toť Jeník! Druhá její duše věru! —
A zpívá — v sen stín krvavý se dere,
pán mladý, sokol z bílého tam dvoru...