a Janu Vinařskému z Prostěboře, kteří rozsudek vydali, že
obě sporvedoucí strany ves Smolnici na polovic užívati mají. —
Výstřední novoty u Táborů u věcech náboženství lišící se
od učení, jež měla strana pod obojí, nesly toho příčinu, že
učení Rokycanovo zvítězilo, Táborské pak zavrženo jest; i ač
nenastoupilo se proti Táborům, předc od té chvíle jedno město
po druhém opouštělo jejich stranu, jenom Lounští a málo ji-
ných ještě měst drželi pevně s Tábory a konali služby boží
dle řádů Táborských.
Rozepře o volbu krále Českého vznikaly pořád více, až
konečně se usnesli stavové na tom, aby vedle krále, nedospě-
lého Ladislava, zřízena byla vláda se správcem zemským z pro-
středka stavů, avšak o zvolení správce zemského nemohly se
usnesti strany, zvláště pro nedůvěru stavu městského, který
se bál ujmy na svých svobodách. Tomu učiněno konec, když
Jiří Poděbradský se svou stranou mocně do Prahy vtrhl, rady
městské dle přání většiny měšťanstva osadil a Jana Rokycanu
za správce konsistoře strany pod obojí učinil.
Z této doby máme po ruce list Jana z Rabštejna panu
Oldřichovi z Rosenberka do Vídně 1), jenž zní takto: