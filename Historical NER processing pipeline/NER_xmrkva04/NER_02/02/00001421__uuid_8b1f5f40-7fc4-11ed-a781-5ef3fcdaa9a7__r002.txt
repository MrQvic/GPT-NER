§ 11.
(1) Denní plat se stanoví podle skupin míst A, B, C, D (S 12 platového
zákona); počáteční denní plat činí ve skupině míst A měsíčně 700 Kč a zvyšuje
se vždy po třech letech započitatelné služební doby ztrávené s dosavadním
denním platem o částku 25 Kč měsíčně, a to nejvýše devětkrát. Zvýšení denního
platu se provádí z moci úřední. Podmínkou zvýšení jeho jest, aby pomocný
zřízenec služebně vyhovoval.
(2) Ve skupině míst B se snižuje měsíční částka denního platu o 37 Kč,
ve skupině míst C o 75 Kč a ve skupině míst D o 112 Kč.
(3) Pomocnému zřízenci s denním platem skupiny míst D, který jest nucen
dítě, na něž mu přísluší výchovné (S 12) a jež s ním žije ve společné domácnosti,
vydržovati na bytě za účelem školního nebo jiného odborného vzdělání mimo
své bydliště, náleží až do ukončení tohoto vzdělání a to i za prázdniny denní
plat podle skupiny míst C.
(*) Pomocným zřízencům, jejichž trvalé úřední působiště jest mimo území
Československé republiky, přísluší denní plat podle skupiny míst A.