»Skladatelem této povídky je Chuang-tse,
učenník Laotse-ův, žák největšího mudrce Číny.
Nebyl to ani Khung-tse (Konfucius), ani Meng-tse
(Mencius), který hlásal nejryzejší moudrost
v této zemi, nýbrž Lao-tse (tse = učitel, učenec)
byl největší a Chuang byl jeho apoštolem.
Vím, že vy cizinci cítíte jakýsi blahovolný obdiv
i pro Laotse-a, ale myslím, že jen málo který
z vás tuší, že byl jedním z nejzvnešenějších
lidí, kteří kdy prodlévali v této zemi. — Pročetl
jsi Tao-tě-king a přemýšlel si snad o tom, co
označil slovem »Tao«?«
»Co vím, není hodno zmínky.«
»Myslím, že smím tebe poučiti. Od řady
let neměl jsem nijakého žáka více a nevidím
v tvých očích zvědavost, nýbrž čistou touhu
po moudrosti, abys mohl vybaviti svou duši.
Nuže, poslyš: »Tao« neznamená nic jiného,
než co vy cizinci určujete výrazem »Bůh«.
Tao jest ono Jediné, prvopočátek i konec
všeho; Tao rozvinuje a objímá vše a vše
vrací se k němu zpět.
Laotse napsal na počátku své knihy značku
»Tao«. Avšak to, co mínil, ono Nejvyšší, ono
Svrchované, ono Jediné, nemůže míti nijakého
jména, je nelze vyjádřiti zvukem, právě proto,
že jest jediné. Rovněž tak nemůže tvůj Bůh