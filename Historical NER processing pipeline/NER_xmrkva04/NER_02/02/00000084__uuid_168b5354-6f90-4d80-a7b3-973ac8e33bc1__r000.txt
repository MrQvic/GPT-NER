Každý trestní nález se zaznamená v předepsaných
záznamech (v trestním rejstříku správních přestupků).
Tato evidence slouží jednak ke kontrole, byl-li uložený
trest vykonán, jednak je přehledem výsledku očistné
akce, provedené okresním národním výborem. Proto je
žádoucí, aby se vedla odděleně od evidence ostatních
správních provinění. Pokud podle zvláštních pokynů
mají býti vedeny v patrnosti ještě jiné okolnosti, než
které předvídá tiskopis trestního rejstříku, může býti
pro tyto záznamy použita rubrika „Poznámka“ v trest-
ním rejstříku dosavadním.
Vzhledem k významu, který má potrestání pro pro-
vinění proti národní cti pro vystavování osvědčení o ná-
rodní spolehlivosti (viz v části o právu hmotném č. 12),
zašle se opis trestního nálezu místnímu národnímu vý-
boru obce, v níž potrestaný bydlí.
Je-li potrestaný veřejným zaměstnancem, zašle se
další opis trestního nálezu jeho služebnímu úřadu (viz
v části o hmotném právu č. 9).