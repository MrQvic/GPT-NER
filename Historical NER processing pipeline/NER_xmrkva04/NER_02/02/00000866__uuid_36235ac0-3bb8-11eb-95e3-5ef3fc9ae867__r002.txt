Lamači pracují na zemi nebo na lanech vysoko ve vzduchu
se vznášejíce.
Ulomené balvany upravují dlátem a kladivem hned na
místě. Větší kusy rozřezávají se velkými pilami na desky a
sloupy, pak po líhách a pomocí lan spouštějí se na místo
bezpečné a přístupné. Líhy za tím účelem potírají se mýdlem.
Strhá-li se lano, následuje obyčejně veliké neštěstí. V Carraře
často setkáváme se s lidmi, již tímto způsobem nebo výbuchem
prachovým byli zmrzačeni.
Na místě bezpečném uložené balvany mramorové na-
kládají se na dvoukolové vozíky a dopravují se do blízkého
mlýna, kdež se rozřezávají, nebo na dráhu. Ve vozech těch
bývá zapřaženo až 12 párů volův. U každého dvouspřežení
jest muž, jenž sedí na jhu, a dobytek ku rychlejšímu běhu
ostrým hrotem železným povzbuzuje.
Není všechen mramor stejné barvy, tvrdosti a jemnosti.
Bývá jako sníh bílý čili sochařský, šedý, skvrnitý, zelenavý
nebo šedočerný. Mramor sochařský platí se za krychlový
metr 24—800 zl.; barevný jest lacinější.
Z Italie rozváží se mramor karrarský do celého světa.
Ročně vyveze se ho více než za million zlatých.