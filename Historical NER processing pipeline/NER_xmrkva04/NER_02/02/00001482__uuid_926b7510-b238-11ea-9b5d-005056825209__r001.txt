Pro volnou kolportáž. (Kolportáž = rozši-
řování časopisů.) Brněnští dělníci, hlasící
se ku straně socialně demokratické, měli
14. ledna večer v „Besedním domě“ veřej-
nou schůzi, které účastnilo se 3000 osob,
a na níž rokováno bylo o § 23. tiskového
zák. Německý referent soudruh Rieger a
český referent soudr. Hybeš vysvětlili,
kterakou tíhou jest paragraf ten (omezující
kolportáž) pro náš tisk, i navrhli resoluce,
které byly přijaty jednohlasně. Hybešova
resoluce žádá, aby se odstranil § 23., aby
byla volná kolportáž povolena, a vyzývá
poslance všech stran, aby i v celku i co
jednotlivci podali a podporovali samostatný
a pilný návrh na volnou kolportáž. Osvěd-
čí-li se parlament i k tomuto malému
kroku neschopným, zbaví se v očích lidu
veškeré víry, že má dobrou vůli neb jen
jiskru politické odvahy.